aaryatriratnaanusm.rtisuutram

(kha) sa.msk.rtapaa.tha.h

bhaaratiiyabhaa.saayaam-aaryatriratnaanusm.rtisuutram

bho.tabhaa.saayaam-phags-paa-dakon-mcchog-gsum-jes-su-.dran-paa-mdo

nama.h sarvabuddhabodhisattvebhya.h

(buddhaanusm.rti.h)

ityapi buddho bhagavaa.mstathaagato.arhan samyaksa.mbuddho vidyaacara.nasampanna.h sugato lokavidanuttara.h puru.sadamyasaarathi.h "saastaa devamanu.syaa.naa.m buddho bhagavaaniti.

ni.syanda.h sa tathaagata.h pu.nyaanaam, avipra.naa"sa.h ku"salamuulaanaam, ala"nk.rta.h k.saantyaa, aalaya.h pu.nyanidhaanaanaam, citrito.anuvya~njanai.h kusumito lak.sa.nai.h, pratiruupo gocare.na, apratikuulo dar"sanena, abhirati.h "sraddhaa("suddhaa)dhimuktaanaam, anabhibhuuta.h praj~nayaa, anavamardaniiyo balai.h, "saastaa sarvasattvaanaam, pitaa bodhisattvaanaam, raajaa aaryapudgalaanaam, saarthavaaha.h nirvaa.nanagarasamprasthitaanaam, aprameyo j~naanena, acintya.h pratibhaanena, vi"suddha.h svare.na, aasvadaniiyo gho.se.na, asecanako ruupe.na, apratisama.h kaayena, alipta.h kaamai.h, anupalipto ruupai.h asa.ms.r.s.ta aaruupyai.h, vipramukta.h skandhebhya.h, visamprayukto dhaatubhi.h, sa.mv.rta aayatanai.h, pracchinno granthai.h, vimukta.h paridaaghnai.h, parimuktast.r.s.nayaa, oghaaduttiir.na.h paripuur.no j~naanena, prati.s.thito.atiitaanaagatapratyutpannaanaa.m buddhaanaa.m bhagavataa.m j~naane, aprati.s.thito nirvaa.ne, sthito bhuutako.tyaam, sthita.h sarvasattvaalokaniiyaayaa.m bhuumau, sarva ime tathaagataanaa.m vi"se.sata.h samyag gu.naa.h.

(dharmaanusm.rti.h)

saddharmastu aadau kalyaa.na.h, madhye kalyaa.na.h, paryavasaane kalyaa.na.h, svartha.h suvya~njana.h, kevala.h, paripuur.na.h, pari"suddha.h, paryavadaata.h, svaakhyaata.h bhagavato dharma.h, saand.r.s.tika.h, nirjvara.h, aakaalika.h, aupanaayika.h, aihipa"syika.h, pratyaatmavedaniiyo vij~nai.h, svaakhyaato bhagavato dharmavinaya.h supravedita.h nairyaa.nika.h, sa.mbodhigaamii, abhinna.h sa.mstuupa.h, saprati"sara.na.h, chinnaplotika.h.

(sa.mghaanusm.rti.h)

supratipanno bhagavata aaryasa.mgha.h, nyaayapratipanna.h, .rjupratipanna.h, saamiiciipratipanna.h, a~njaliikara.niiya.h, saamiiciikara.niiya.h, pu.nya"sriik.setra.h, mahaadak.si.naapari"sodhaka.h, praahavaniiya.h, aahavaniiya.h.

.. aaryatriratnaanusm.rtisuutra.m samaaptam..