ലലിതവിസ്‌തരഃ

നമഃ സര്‌വബുദ്‌ധബോധിസത്‌ത്‌വേഭ്‌യഃ.

.. ௐ നമോ ദശദിഗനന്‌താപര്‌യന്‌തലോകധാതുപ്‌രതിഷ്‌ഠിതസര്‌വബുദ്‌ധബോധിസത്‌ത്‌വാര്‌യശ്‍രാവകപ്‌രത്‌യേകബുദ്‌ധേഭ്‌യോഽതീതാനാഗതപ്‌രത്‌യുത്‌പന്‌നേഭ്‌യഃ..

10 ലിപിശാലാസംദര്‌ശനപരിവര്‌തോ ദശമഃ.

ഇതി ഹി ഭിക്ഷവഃ സംവൃദ്‌ധഃ കുമാരഃ. തദാ മാങ്‌ഗല്‌യശതസഹസ്‌രൈഃ ലിപിശാലാമുപനീയതേ സ്‌മ ദശഭിര്‌ദാരകസഹസ്‌രൈഃ പരിവൃതഃ പുരസ്‌കൃതഃ, ദശഭിശ്‌ച രഥസഹസ്‌രൈഃ ഖാദനീയഭോജനീയസ്‌വാദനീയപരിപൂര്‌ണൈര്‌ഹിരണ്‌യസുവര്‌ണപരിപൂര്‌ണൈശ്‌ച. യേന കപിലവസ്‌തുനി മഹാനഗരേ വീഥിചത്‌വരരഥ്‌യാന്‌തരാപണമുഖേഷ്‌വഭ്‌യവകീര്‌യതേ സ്‌മ അഭിവിശ്‍രാമ്‌യന്‌തേ. അഷ്‌ടാഭിശ്‌ച തൂര്‌യശതസഹസ്‌രൈഃ പ്‌രഘുഷ്‌യമാണൈര്‌മഹതാ ച പുഷ്‌പവര്‌ഷേണാഭിപ്‌രവര്‌ഷതാ വിതര്‌ദിനിര്‌യൂഹതോരണഗവാക്ഷഹര്‌മ്‌യകൂടാഗാരപ്‌രാസാദതലേഷു കന്‌യാശതസഹസ്‌രാണി സര്‌വാലംകാരഭൂഷിതാഃ സ്‌ഥിതാ അഭൂവന്‌. ബോധിസത്‌ത്‌വം പ്‌രേക്ഷമാണാഃ കുസുമാനി ച ക്ഷിപന്‌തി സ്‌മ. അഷ്‌ടൌ ച മരുത്‌കന്‌യാസഹസ്‌രാണി വിഗലിതാലംകാരാഭരണാലംകൃതാനി രത്‌നഭദ്‌രംകരേണ ഗൃഹീതാനി മാര്‌ഗം ശോധയന്‌ത്‌യോ ബോധിസത്‌ത്‌വസ്‌യ പുരതോ ഗച്‌ഛന്‌തി സ്‌മ. ദേവനാഗയക്ഷഗന്‌ധര്‌വാസുരഗരുഡകിന്‌നരമഹോരഗാശ്‌ചാര്‌ധകായികാ ഗഗനതലാത്‌പുഷ്‌പപട്‌ടദാമാന്‌യഭിപ്‌രലമ്‌ബയന്‌തി സ്‌മ. സര്‌വേ ച ശാക്‌യഗണാഃ ശുദ്‌ധോദനം രാജാനം പുരസ്‌കൃത്‌യ ബോധിസത്‌ത്‌വസ്‌യ പുരതോ ഗച്‌ഛന്‌തി സ്‌മ. അനേനൈവംരൂപേണ വ്‌യൂഹേന ബോധിസത്‌ത്‌വോ ലിപിശാലാമുപനീയതേ സ്‌മ..

സമനന്‌തരപ്‌രവേശിതശ്‌ച ബോധിസത്‌ത്‌വോ ലിപിശാലാമ്‌. അഥ വിശ്‌വാമിത്‌രോ നാമ ദാരകാചാര്‌യോ ബോധിസത്‌ത്‌വസ്‌യ ശ്‍രിയം തേജശ്‌ചാസഹമാനോ ധരണിതലേ നിവിഷ്‌ടോഽധോമുഖഃ പ്‌രപതതി സ്‌മ. തം തഥാ പ്‌രപതിതം ദൃഷ്‌ട്‌വാ ശുഭാങ്‌ഗോ നാമ തുഷിതകായികോ ദേവപുത്‌രോ ദക്ഷിണേന കരതലേന പരിഗൃഹ്‌യോത്‌ഥാപയതി സ്‌മ. ഉത്‌ഥാപ്‌യ ച ഗഗനതലസ്‌ഥോ രാജാനം ശുദ്‌ധോദനം തം ച മഹാന്‌തം ജനകായം ഗാഥാഭിരഭ്‌യഭാഷത്‌—

ശാസ്‌ത്‌രാണി യാനി പ്‌രചലന്‌തി മനുഷ്‌യലോകേ
സംഖ്‌യാ ലിപിശ്‌ച ഗണനാപി ച ധാതുതന്‌ത്‌രമ്‌.
യേ ശില്‌പയോഗ പൃഥു ലൌകിക അപ്‌രമേയാഃ
തേഷ്‌വേഷു ശിക്ഷിതു പുരാ ബഹുകല്‌പകോട്‌യഃ..1..

കിം തൂ ജനസ്‌യ അനുവര്‌തനതാം കരോതി
ലിപിശാലമാഗതു സുശിക്ഷിതു ശിഷ്‌യണാര്‌ഥമ്‌.
പരിപാചനാര്‌ഥ ബഹുദാരക അഗ്‌രയാനേ
അന്‌യാംശ്‌ച സത്‌ത്‌വനയുതാനമൃതേ വിനേതുമ്‌..2..

ലോകോത്‌തരേഷു ചതുസത്‌യപഥേ വിധിജ്‌ഞോ
ഹേതുപ്‌രതീത്‌യകുശലോ യഥ സംഭവന്‌തി.
യഥ ചാനിരോധക്ഷയു സംസ്‌ഥിതു ശീതിഭാവഃ
തസ്‌മിന്‌വിധിജ്‌ഞ കിമഥോ ലിപിശാസ്‌ത്‌രമാത്‌രേ..3..

നേതസ്‌യ ആചരിയ ഉത്‌തരി വാ ത്‌രിലോകേ
സര്‌വേഷു ദേവമനുജേഷ്‌വയമേവ ജേഷ്‌ഠഃ.
നാമാപി തേഷ ലിപിനാം ന ഹി വിത്‌ഥ യൂയം
യത്‌രേഷു ശിക്ഷിതു പുരാ ബഹുകല്‌പകോട്‌യഃ..4..

സോ ചിത്‌തധാര ജഗതാം വിവിധാ വിചിത്‌രാ
ഏകക്ഷണേന അയു ജാനതി ശുദ്‌ധസത്‌ത്‌വഃ.
അദൃശ്‌യരൂപരഹിതസ്‌യ ഗതിം ച വേത്‌തി
കിം വാ പുനോഽഥ ലിപിനോഽക്ഷരദൃശ്‌യരൂപാമ്‌..5..

ഇത്‌യുക്‌ത്‌വാ സ ദേവപുത്‌രോ ബോധിസത്‌ത്‌വം ദിവ്‌യൈഃ കുസുമൈരഭ്‌യര്‌ച്‌യ തത്‌രൈവാന്‌തര്‌ദധേ. തത്‌ര ധാത്‌ര്‌യശ്‌ച ചേടീവര്‌ഗാശ്‌ച സ്‌ഥാപിതാ അഭൂവന്‌. പരിശേഷാഃ ശാക്‌യാഃ ശുദ്‌ധോദനപ്‌രമുഖാഃ പ്‌രക്‌രാമന്‌തഃ..

അഥ ബോധിസത്‌ത്‌വ ഉരഗസാരചന്‌ദനമയം ലിപിഫലകമാദായ ദിവ്‌യാര്‌ഷസുവര്‌ണതിരകം സമന്‌താന്‌മണിരത്‌നപ്‌രത്‌യുപ്‌തം വിശ്‌വാമിത്‌രമാചാര്‌യമേവമാഹ-കതമാം മേ ഭോ ഉപാധ്‌യായ ലിപിം ശിക്ഷാപയസി. ബ്‌രാഹ്‌മീഖരോഷ്‌ടീപുഷ്‌കരസാരിം അങ്‌ഗലിപിം വങ്‌ഗലിപിം മഗധലിപിം മങ്‌ഗല്‌യലിപിം അങ്‌ഗുലീയലിപിം ശകാരിലിപിം ബ്‌രഹ്‌മവലിലിപിം പാരുഷ്‌യലിപിം ദ്‌രാവിഡലിപിം കിരാതലിപിം ദാക്ഷിണ്‌യലിപിം ഉഗ്‌രലിപിം സംഖ്‌യാലിപിം അനുലോമലിപിം അവമൂര്‌ധലിപിം ദരദലിപിം ഖാഷ്‌യലിപിം ചീനലിപിം ലൂനലിപിം ഹൂണലിപിം മധ്‌യാക്ഷരവിസ്‌തരലിപിം പുഷ്‌പലിപിം ദേവലിപിം നാഗലിപിം യക്ഷലിപിം ഗന്‌ധര്‌വലിപിം കിന്‌നരലിപിം മഹോരഗലിപിം അസുരലിപിം ഗരുഡലിപിം മൃഗചക്‌രലിപിം വായസരുതലിപിം ഭൌമദേവലിപിം അന്‌തരീക്ഷദേവലിപിം ഉത്‌തരകുരുദ്‌വീപലിപിം അപരഗോഡാനീലിപിം പൂര്‌വവിദേഹലിപിം ഉത്‌ക്ഷേപലിപിം നിക്ഷേപലിപിം വിക്ഷേപലിപിം പ്‌രക്ഷേപലിപിം സാഗരലിപിം വജ്‌രലിപിം ലേഖപ്‌രതിലേഖലിപിം അനുദ്‌രുതലിപിം ശാസ്‌ത്‌രാവര്‌താം ഗണനാവര്‌തലിപിം ഉത്‌ക്ഷേപാവര്‌തലിപിം നിക്ഷേപാവര്‌തലിപിം പാദലിഖിതലിപിം ദ്‌വിരുത്‌തരപദസംധിലിപിം യാവദ്‌ദശോത്‌തരപദസംധിലിപിം മധ്‌യാഹാരിണീലിപിം സര്‌വരുതസംഗ്‌രഹണീലിപിം വിദ്‌യാനുലോമാവിമിശ്‍രിതലിപിം ഋഷിതപസ്‌തപ്‌താം രോചമാനാം ധരണീപ്‌രേക്ഷിണീലിപിം ഗഗനപ്‌രേക്ഷിണീലിപിം സര്‌വൌഷധിനിഷ്‌യന്‌ദാം സര്‌വസാരസംഗ്‌രഹണീം സര്‌വഭൂതരുതഗ്‌രഹണീമ്‌. ആസാം ഭോ ഉപാധ്‌യായ ചതുഷ്‌ഷഷ്‌ടീലിപീനാം കതമാം ത്‌വം ശിഷ്‌യാപയിഷ്‌യസി?

അഥ വിശ്‌വാമിത്‌രോ ദാരകാചാര്‌യോ വിസ്‌മിതഃ പ്‌രഹസിതവദനോ നിഹതമാനമദദര്‌പ ഇമാം ഗാഥാമഭാഷത—

ആശ്‌ചര്‌യം ശുദ്‌ധസത്‌ത്‌വസ്‌യ ലോകേ ലോകാനുവര്‌തിനോ.
ശിക്ഷിതഃ സര്‌വശാസ്‌ത്‌രേഷു ലിപിശാലാമുപാഗതഃ..6..

യേഷാമഹം നാമധേയം ലിപീനാം ന പ്‌രജാനമി.
തത്‌രൈഷ ശിക്ഷിതഃ സന്‌തോ ലിപിശാലാമുപാഗതഃ..7..

വക്‌ത്‌രം ചാസ്‌യ ന പശ്‌യാമി മൂര്‌ധാനം തസ്‌യ നൈവ ച.
ശിഷ്‌യയിഷ്‌യേ കഥം ഹ്‌യേനം ലിപിപ്‌രജ്‌ഞായ പാരഗമ്‌..8..

ദേവദേവോ ഹ്‌യതിദേവഃ സര്‌വദേവോത്‌തമോ വിഭുഃ.
അസമശ്‌ച വിശിഷ്‌ടശ്‌ച ലോകേഷ്‌വപ്‌രതിപുദ്‌ഗലഃ..9..

അസ്‌യൈവ ത്‌വനുഭാവേന പ്‌രജ്‌ഞോപായേ വിശേഷതഃ.
ശിക്ഷിതം ശിഷ്‌യയിഷ്‌യാമി സര്‌വലോകപരായണമ്‌..10..

ഇതി ഹി ഭിക്ഷവോ ദശ ദാരകസഹസ്‌രാണി ബോധിസത്‌ത്‌വേന സാര്‌ധം ലിപിം ശിഷ്‌യന്‌തേ സ്‌മ. തത്‌ര ബോധിസത്‌ത്‌വാധിസ്‌ഥാനേന തേഷാം ദാരകാണാം മാതൃകാം വാചയതാം യദാ അകാരം പരികീര്‌തയന്‌തി സ്‌മ, തദാ അനിത്‌യഃ സര്‌വസംസ്‌കാരശബ്‌ദോ നിശ്‌ചരതി സ്‌മ. ആകാരേ പരികീര്‌ത്‌യമാനേ ആത്‌മപരഹിതശബ്‌ദോ നിശ്‌ചരതി സ്‌മ. ഇകാരേ ഇന്‌ദ്‌രിയവൈകല്‌യശബ്‌ദഃ. ഈകാരേ ഈതിബഹുലം ജഗദിതി. ഉകാരേ ഉപദ്‌രവബഹുലം ജഗദിതി. ഊകാരേ ഊനസത്‌ത്‌വം ജഗദിതി. ഏകാരേ ഏഷണാസമുത്‌ഥാനദോഷശബ്‌ദഃ. ഐകാരേ ഐര്‌യാപഥഃ ശ്‍രേയാനിതി. ഓകാരേ ഓഘോത്‌തരശബ്‌ദഃ. ഔകാരേ ഔപപാദുകശബ്‌ദഃ. അംകാരേ അമോഘോത്‌പത്‌തിശബ്‌ദഃ. അഃകാരേ അസ്‌തംഗമനശബ്‌ദോ നിശ്‌ചരതി സ്‌മ. കകാരേ കര്‌മവിപാകാവതാരശബ്‌ദഃ. ഖകാരേ ഖസമസര്‌വധര്‌മശബ്‌ദഃ. ഗകാരേ ഗമ്‌ഭീരധര്‌മപ്‌രതീത്‌യസമുത്‌പാദാവതാരശബ്‌ദഃ. ഘകാരേ ഘനപടലാവിദ്‌യാമോഹാന്‌ധകാരവിധമനശബ്‌ദഃ. ങകാരേഽങ്‌ഗവിശുദ്‌ധിശബ്‌ദഃ. ചകാരേ ചതുരാര്‌യസത്‌യശബ്‌ദഃ. ഛകാരേ ഛന്‌ദരാഗപ്‌രഹാണശബ്‌ദഃ. ജകാരേ ജരാമരണസമതിക്‌രമണശബ്‌ദഃ. ഝകാരേ ഝഷധ്‌വജബലനിഗ്‌രഹണശബ്‌ദഃ. ഞകാരേ ജ്‌ഞാപനശബ്‌ദഃ. ടകാരേ പടോപച്‌ഛേദനശബ്‌ദഃ. ഠകാരേ ഠപനീയപ്‌രശ്‌നശബ്‌ദഃ. ഡകാരേ ഡമരമാരനിഗ്‌രഹണശബ്‌ദഃ. ഢകാരേ മീഢവിഷയാ ഇതി. ണകാരേ രേണുക്‌ലേശാ ഇതി. തകാരേ തഥതാസംഭേദശബ്‌ദഃ. ഥകാരേ ഥാമബലവേഗവൈശാരദ്‌യശബ്‌ദഃ. ദകാരേ ദാനദമസംയമസൌരഭ്‌യശബ്‌ദഃ. ധകാരേ ധനമാര്‌യാണാം സപ്‌തവിധമിതി. നകാരേ നാമരൂപപരിജ്‌ഞാശബ്‌ദഃ. പകാരേ പരമാര്‌ഥശബ്‌ദഃ. ഫകാരേ ഫലപ്‌രാപ്‌തിസാക്ഷാത്‌ക്‌രിയാശബ്‌ദഃ. ബകാരേ ബന്‌ധനമോക്ഷശബ്‌ദഃ. ഭകാരേ ഭവവിഭവശബ്‌ദഃ. മകാരേ മദമാനോപശമനശബ്‌ദഃ. യകാരേ യഥാവദ്‌ധര്‌മപ്‌രതിവേധശബ്‌ദഃ. രകാരേ രത്‌യരതിപരമാര്‌ഥരതിശബ്‌ദഃ. ലകാരേ ലതാഛേദനശബ്‌ദഃ. വകാരേ വരയാനശബ്‌ദഃ. ശകാരേ ശമഥവിപശ്‌യനാശബ്‌ദഃ. ഷകാരേ ഷഡായതനനിഗ്‌രഹണാഭിജ്‌ഞജ്‌ഞാനാവാപ്‌തിശബ്‌ദഃ. സകാരേ സര്‌വജ്‌ഞജ്‌ഞാനാഭിസംബോധനശബ്‌ദഃ. ഹകാരേ ഹതക്‌ലേശവിരാഗശബ്‌ദഃ. ക്ഷകാരേ പരികീര്‌ത്‌യമാനേ ക്ഷണപര്‌യന്‌താഭിലാപ്‌യസര്‌വധര്‌മശബ്‌ദോ നിശ്‌ചരതി സ്‌മ..

ഇതി ഹി ഭിക്ഷവസ്‌തേഷാം ദാരകാണാം മാതൃകാം വാചയതാം ബോധിസത്‌ത്‌വാനുഭാവേനൈവ പ്‌രമുഖാന്‌യസംഖ്‌യേയാനി ധര്‌മമുഖശതസഹസ്‌രാണി നിശ്‌ചരന്‌തി സ്‌മ..

തദാനുപൂര്‌വേണ ബോധിസത്‌ത്‌വേന ലിപിശാലാസ്‌ഥിതേന ദ്‌വാത്‌രിംശദ്‌ദാരകസഹസ്‌രാണി പരിപാചിതാന്‌യഭൂവന്‌. അനുത്‌തരായാം സമ്‌യക്‌സംബോധൌ ചിത്‌താന്‌യുത്‌പാദിതാനി ദ്‌വാത്‌രിംശദ്‌ദാരികാസഹസ്‌രാണി. അയം ഹേതുരയം പ്‌രത്‌യയോ യച്‌ഛിക്ഷിതോഽപി ബോധിസത്‌ത്‌വോ ലിപിശാലാമുപാഗച്‌ഛതി സ്‌മ..

.. ഇതി ശ്‍രീലലിതവിസ്‌തരേ ലിപിശാലാസംദര്‌ശനപരിവര്‌തോ നാമ ദശമോഽധ്‌യായഃ..