AryatriratnAnusmR^itisUtram

(kha) saMskR^itapAThaH

bhAratIyabhAShAyAm-AryatriratnAnusmR^itisUtram

bhoTabhAShAyAm-phags-pA-dakon-mchChog-gsum-jes-su-Dran-pA-mdo

namaH sarvabuddhabodhisattvebhyaH

(buddhAnusmR^itiH)

ityapi buddho bhagavAMstathAgato.arhan samyaksaMbuddho vidyAcharaNasampannaH sugato lokavidanuttaraH puruShadamyasArathiH shAstA devamanuShyANAM buddho bhagavAniti.

niShyandaH sa tathAgataH puNyAnAm, avipraNAshaH kushalamUlAnAm, ala~NkR^itaH kShAntyA, AlayaH puNyanidhAnAnAm, chitrito.anuvya~njanaiH kusumito lakShaNaiH, pratirUpo gochareNa, apratikUlo darshanena, abhiratiH shraddhA(shuddhA)dhimuktAnAm, anabhibhUtaH praj~nayA, anavamardanIyo balaiH, shAstA sarvasattvAnAm, pitA bodhisattvAnAm, rAjA AryapudgalAnAm, sArthavAhaH nirvANanagarasamprasthitAnAm, aprameyo j~nAnena, achintyaH pratibhAnena, vishuddhaH svareNa, AsvadanIyo ghoSheNa, asechanako rUpeNa, apratisamaH kAyena, aliptaH kAmaiH, anupalipto rUpaiH asaMsR^iShTa ArUpyaiH, vipramuktaH skandhebhyaH, visamprayukto dhAtubhiH, saMvR^ita AyatanaiH, prachChinno granthaiH, vimuktaH paridAghnaiH, parimuktastR^iShNayA, oghAduttIrNaH paripUrNo j~nAnena, pratiShThito.atItAnAgatapratyutpannAnAM buddhAnAM bhagavatAM j~nAne, apratiShThito nirvANe, sthito bhUtakoTyAm, sthitaH sarvasattvAlokanIyAyAM bhUmau, sarva ime tathAgatAnAM visheShataH samyag guNAH.

(dharmAnusmR^itiH)

saddharmastu Adau kalyANaH, madhye kalyANaH, paryavasAne kalyANaH, svarthaH suvya~njanaH, kevalaH, paripUrNaH, parishuddhaH, paryavadAtaH, svAkhyAtaH bhagavato dharmaH, sAndR^iShTikaH, nirjvaraH, AkAlikaH, aupanAyikaH, aihipashyikaH, pratyAtmavedanIyo vij~naiH, svAkhyAto bhagavato dharmavinayaH supraveditaH nairyANikaH, saMbodhigAmI, abhinnaH saMstUpaH, sapratisharaNaH, ChinnaplotikaH.

(saMghAnusmR^itiH)

supratipanno bhagavata AryasaMghaH, nyAyapratipannaH, R^ijupratipannaH, sAmIchIpratipannaH, a~njalIkaraNIyaH, sAmIchIkaraNIyaH, puNyashrIkShetraH, mahAdakShiNAparishodhakaH, prAhavanIyaH, AhavanIyaH.

.. AryatriratnAnusmR^itisUtraM samAptam..