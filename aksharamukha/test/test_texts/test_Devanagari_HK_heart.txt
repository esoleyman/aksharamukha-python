prajJApAramitAhRdayasUtram.

[saMkSiptamAtRkA]

.. namaH sarvajJAya ..

.. oM namo bhagavatyai AryaprajJApAramitAyai ..

AryAvalokitezvarabodhisattvo gambhIrAyAM prajJApAramitAyAM caryAM caramANo vyavalokayati sma. paJca skandhAH, tAMzca svabhAvazUnyAn pazyati sma..

iha zAriputra rUpaM zUnyatA, zUnyataiva rUpam. rUpAnna pRthak zUnyatA, zUnyatAyA na pRthag rUpam. yadrUpaM sA zUnyatA, yA zUnyatA tadrUpam..

evameva vedanAsaMjJAsaMskAravijJAnAni..

ihaM zAriputra sarvadharmAH zUnyatAlakSaNA anutpannA aniruddhA amalA na vimalA nonA na paripUrNAH. tasmAcchAriputra zUnyatAyAM na rUpam, na vedanA, na saMjJA, na saMskArAH, na vijJAnAni. na cakSuHzrotraghrANajihvAkAyamanAMsi, na rUpazabdagandharasaspraSTavyadharmAH. na cakSurdhAturyAvanna manodhAtuH..

na vidyA nAvidyA na vidyAkSayo nAvidyAkSayo yAvanna jarAmaraNaM na jarAmaraNakSayo na duHkhasamudayanirodhamArgA na jJAnaM na prAptitvam..

bodhisattvasya prajJApAramitAmAzritya viharati cittAvaraNaH. cittAvaraNanAstitvAdatrasto viparyAsAtikrAnto niSThanirvANaH. tryadhvavyavasthitAH sarvabuddhAH prajJApAramitAmAzritya anuttarAM samyaksaMbodhimabhisaMbuddhAH..

tasmAjjJAtavyaH prajJApAramitAmahAmantro mahAvidyAmantro'nuttaramantro'samasamamantraH sarvaduHkhaprazamanaH satyamamithyatvAt prajJApAramitAyAmukto mantraH.

tadyathA- gate gate pAragate pArasaMgate bodhi svAhA..

iti prajJApAramitAhRdayasUtraM samAptam..
