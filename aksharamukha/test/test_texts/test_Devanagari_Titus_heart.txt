prajñāpāramitāhr̥dayasūtram.

[saṃkṣiptamātr̥kā]

.. namaḥ sarvajñāya ..

.. oṃ namo bʰagavatyai āryaprajñāpāramitāyai ..

āryāvalokiteśvarabodʰisattvo gambʰīrāyāṃ prajñāpāramitāyāṃ caryāṃ caramāṇo vyavalokayati sma. pañca skandʰāḥ, tāṃśca svabʰāvaśūnyān paśyati sma..

iha śāriputra rūpaṃ śūnyatā, śūnyataiva rūpam. rūpānna pr̥tʰak śūnyatā, śūnyatāyā na pr̥tʰag rūpam. yadrūpaṃ sā śūnyatā, yā śūnyatā tadrūpam..

evameva vedanāsaṃjñāsaṃskāravijñānāni..

ihaṃ śāriputra sarvadʰarmāḥ śūnyatālakṣaṇā anutpannā aniruddʰā amalā na vimalā nonā na paripūrṇāḥ. tasmāccʰāriputra śūnyatāyāṃ na rūpam, na vedanā, na saṃjñā, na saṃskārāḥ, na vijñānāni. na cakṣuḥśrotragʰrāṇajihvākāyamanāṃsi, na rūpaśabdagandʰarasaspraṣṭavyadʰarmāḥ. na cakṣurdʰāturyāvanna manodʰātuḥ..

na vidyā nāvidyā na vidyākṣayo nāvidyākṣayo yāvanna jarāmaraṇaṃ na jarāmaraṇakṣayo na duḥkʰasamudayanirodʰamārgā na jñānaṃ na prāptitvam..

bodʰisattvasya prajñāpāramitāmāśritya viharati cittāvaraṇaḥ. cittāvaraṇanāstitvādatrasto viparyāsātikrānto niṣṭʰanirvāṇaḥ. tryadʰvavyavastʰitāḥ sarvabuddʰāḥ prajñāpāramitāmāśritya anuttarāṃ samyaksaṃbodʰimabʰisaṃbuddʰāḥ..

tasmājjñātavyaḥ prajñāpāramitāmahāmantro mahāvidyāmantro'nuttaramantro'samasamamantraḥ sarvaduḥkʰapraśamanaḥ satyamamitʰyatvāt prajñāpāramitāyāmukto mantraḥ.

tadyatʰā- gate gate pāragate pārasaṃgate bodʰi svāhā..

iti prajñāpāramitāhr̥dayasūtraṃ samāptam..
