ప్రజ్ఞాపారమితాహృదయసూత్రం.

[సంక్షిప్తమాతృకా]

.. నమః సర్వజ్ఞాయ ..

.. ఓం నమో భగవత్యై ఆర్యప్రజ్ఞాపారమితాయై ..

ఆర్యావలోకితేశ్వరబోధిసత్త్వో గంభీరాయాం ప్రజ్ఞాపారమితాయాం చర్యాం చరమాణో వ్యవలోకయతి స్మ. పంచ స్కంధాః, తాంశ్చ స్వభావశూన్యాన్ పశ్యతి స్మ..

ఇహ శారిపుత్ర రూపం శూన్యతా, శూన్యతైవ రూపం. రూపాన్న పృథక్ శూన్యతా, శూన్యతాయా న పృథగ్ రూపం. యద్రూపం సా శూన్యతా, యా శూన్యతా తద్రూపం..

ఏవమేవ వేదనాసంజ్ఞాసంస్కారవిజ్ఞానాని..

ఇహం శారిపుత్ర సర్వధర్మాః శూన్యతాలక్షణా అనుత్పన్నా అనిరుద్ధా అమలా న విమలా నోనా న పరిపూర్ణాః. తస్మాచ్ఛారిపుత్ర శూన్యతాయాం న రూపం, న వేదనా, న సంజ్ఞా, న సంస్కారాః, న విజ్ఞానాని. న చక్షుఃశ్రోత్రఘ్రాణజిహ్వాకాయమనాంసి, న రూపశబ్దగంధరసస్ప్రష్టవ్యధర్మాః. న చక్షుర్ధాతుర్యావన్న మనోధాతుః..

న విద్యా నావిద్యా న విద్యాక్షయో నావిద్యాక్షయో యావన్న జరామరణం న జరామరణక్షయో న దుఃఖసముదయనిరోధమార్గా న జ్ఞానం న ప్రాప్తిత్వం..

బోధిసత్త్వస్య ప్రజ్ఞాపారమితామాశ్రిత్య విహరతి చిత్తావరణః. చిత్తావరణనాస్తిత్వాదత్రస్తో విపర్యాసాతిక్రాంతో నిష్ఠనిర్వాణః. త్ర్యధ్వవ్యవస్థితాః సర్వబుద్ధాః ప్రజ్ఞాపారమితామాశ్రిత్య అనుత్తరాం సమ్యక్సంబోధిమభిసంబుద్ధాః..

తస్మాజ్జ్ఞాతవ్యః ప్రజ్ఞాపారమితామహామంత్రో మహావిద్యామంత్రోఽనుత్తరమంత్రోఽసమసమమంత్రః సర్వదుఃఖప్రశమనః సత్యమమిథ్యత్వాత్ ప్రజ్ఞాపారమితాయాముక్తో మంత్రః.

తద్యథా- గతే గతే పారగతే పారసంగతే బోధి స్వాహా..

ఇతి ప్రజ్ఞాపారమితాహృదయసూత్రం సమాప్తం..
