லலிதவிஸ்தர꞉

நம꞉ ஸர்வபு³த்³த⁴போ³தி⁴ஸத்த்வேப்⁴ய꞉.

.. ௐ நமோ த³ஶதி³க³னந்தாபர்யந்தலோகதா⁴துப்ரதிஷ்டி²தஸர்வபு³த்³த⁴போ³தி⁴ஸத்த்வார்யஶ்ராவகப்ரத்யேகபு³த்³தே⁴ப்⁴யோ(அ)தீதாநாக³தப்ரத்யுத்பன்னேப்⁴ய꞉..

10 லிபிஶாலாஸந்த³ர்ஶனபரிவர்தோ த³ஶம꞉.

இதி ஹி பி⁴க்ஷவ꞉ ஸம்ʼவ்ருʼத்³த⁴꞉ குமார꞉. ததா³ மாங்க³ல்யஶதஸஹஸ்ரை꞉ லிபிஶாலாமுபனீயதே ஸ்ம த³ஶபி⁴ர்தா³ரகஸஹஸ்ரை꞉ பரிவ்ருʼத꞉ புரஸ்க்ருʼத꞉, த³ஶபி⁴ஶ்ச ரத²ஸஹஸ்ரை꞉ கா²த³னீயபோ⁴ஜனீயஸ்வாத³னீயபரிபூர்ணைர்ஹிரண்யஸுவர்ணபரிபூர்ணைஶ்ச. யேன கபிலவஸ்துனி மஹாநக³ரே வீதி²சத்வரரத்²யாந்தராபணமுகே²ஷ்வப்⁴யவகீர்யதே ஸ்ம அபி⁴விஶ்ராம்யந்தே. அஷ்டாபி⁴ஶ்ச தூர்யஶதஸஹஸ்ரை꞉ ப்ரகு⁴ஷ்யமாணைர்மஹதா ச புஷ்பவர்ஷேணாபி⁴ப்ரவர்ஷதா விதர்தி³நிர்யூஹதோரணக³வாக்ஷஹர்ம்யகூடாகா³ரப்ராஸாத³தலேஷு கன்யாஶதஸஹஸ்ராணி ஸர்வாலங்காரபூ⁴ஷிதா꞉ ஸ்தி²தா அபூ⁴வன். போ³தி⁴ஸத்த்வம்ʼ ப்ரேக்ஷமாணா꞉ குஸுமானி ச க்ஷிபந்தி ஸ்ம. அஷ்டௌ ச மருத்கந்யாஸஹஸ்ராணி விக³லிதாலங்காராப⁴ரணாலங்க்ருʼதானி ரத்னப⁴த்³ரங்கரேண க்³ருʼஹீதானி மார்க³ம்ʼ ஶோத⁴யந்த்யோ போ³தி⁴ஸத்த்வஸ்ய புரதோ க³ச்ச²ந்தி ஸ்ம. தே³வநாக³யக்ஷக³ந்த⁴ர்வாஸுரக³ருட³கின்னரமஹோரகா³ஶ்சார்த⁴காயிகா க³க³னதலாத்புஷ்பபட்டதா³மான்யபி⁴ப்ரலம்ப³யந்தி ஸ்ம. ஸர்வே ச ஶாக்யக³ணா꞉ ஶுத்³தோ⁴த³னம்ʼ ராஜானம்ʼ புரஸ்க்ருʼத்ய போ³தி⁴ஸத்த்வஸ்ய புரதோ க³ச்ச²ந்தி ஸ்ம. அனேனைவம்ʼரூபேண வ்யூஹேன போ³தி⁴ஸத்த்வோ லிபிஶாலாமுபனீயதே ஸ்ம..

ஸமனந்தரப்ரவேஶிதஶ்ச போ³தி⁴ஸத்த்வோ லிபிஶாலாம். அத² விஶ்வாமித்ரோ நாம தா³ரகாசார்யோ போ³தி⁴ஸத்த்வஸ்ய ஶ்ரியம்ʼ தேஜஶ்சாஸஹமானோ த⁴ரணிதலே நிவிஷ்டோ(அ)தோ⁴முக²꞉ ப்ரபததி ஸ்ம. தம்ʼ ததா² ப்ரபதிதம்ʼ த்³ருʼஷ்ட்வா ஶுபா⁴ங்கோ³ நாம துஷிதகாயிகோ தே³வபுத்ரோ த³க்ஷிணேன கரதலேன பரிக்³ருʼஹ்யோத்தா²பயதி ஸ்ம. உத்தா²ப்ய ச க³க³னதலஸ்தோ² ராஜானம்ʼ ஶுத்³தோ⁴த³னம்ʼ தம்ʼ ச மஹாந்தம்ʼ ஜனகாயம்ʼ கா³தா²பி⁴ரப்⁴யபா⁴ஷத்—

ஶாஸ்த்ராணி யானி ப்ரசலந்தி மனுஷ்யலோகே
ஸங்க்²யா லிபிஶ்ச க³ணனாபி ச தா⁴துதந்த்ரம்.
யே ஶில்பயோக³ ப்ருʼது² லௌகிக அப்ரமேயா꞉
தேஷ்வேஷு ஶிக்ஷிது புரா ப³ஹுகல்பகோட்ய꞉..1..

கிம்ʼ தூ ஜனஸ்ய அனுவர்தனதாம்ʼ கரோதி
லிபிஶாலமாக³து ஸுஶிக்ஷிது ஶிஷ்யணார்த²ம்.
பரிபாசனார்த² ப³ஹுதா³ரக அக்³ரயானே
அன்யாம்ʼஶ்ச ஸத்த்வனயுதானம்ருʼதே வினேதும்..2..

லோகோத்தரேஷு சதுஸத்யபதே² விதி⁴ஜ்ஞோ
ஹேதுப்ரதீத்யகுஶலோ யத² ஸம்ப⁴வந்தி.
யத² சாநிரோத⁴க்ஷயு ஸம்ʼஸ்தி²து ஶீதிபா⁴வ꞉
தஸ்மின்விதி⁴ஜ்ஞ கிமதோ² லிபிஶாஸ்த்ரமாத்ரே..3..

நேதஸ்ய ஆசரிய உத்தரி வா த்ரிலோகே
ஸர்வேஷு தே³வமனுஜேஷ்வயமேவ ஜேஷ்ட²꞉.
நாமாபி தேஷ லிபினாம்ʼ ந ஹி வித்த² யூயம்ʼ
யத்ரேஷு ஶிக்ஷிது புரா ப³ஹுகல்பகோட்ய꞉..4..

ஸோ சித்ததா⁴ர ஜக³தாம்ʼ விவிதா⁴ விசித்ரா
ஏகக்ஷணேன அயு ஜானதி ஶுத்³த⁴ஸத்த்வ꞉.
அத்³ருʼஶ்யரூபரஹிதஸ்ய க³திம்ʼ ச வேத்தி
கிம்ʼ வா புனோ(அ)த² லிபினோ(அ)க்ஷரத்³ருʼஶ்யரூபாம்..5..

இத்யுக்த்வா ஸ தே³வபுத்ரோ போ³தி⁴ஸத்த்வம்ʼ தி³வ்யை꞉ குஸுமைரப்⁴யர்ச்ய தத்ரைவாந்தர்த³தே⁴. தத்ர தா⁴த்ர்யஶ்ச சேடீவர்கா³ஶ்ச ஸ்தா²பிதா அபூ⁴வன். பரிஶேஷா꞉ ஶாக்யா꞉ ஶுத்³தோ⁴த³னப்ரமுகா²꞉ ப்ரக்ராமந்த꞉..

அத² போ³தி⁴ஸத்த்வ உரக³ஸாரசந்த³னமயம்ʼ லிபிப²லகமாதா³ய தி³வ்யார்ஷஸுவர்ணதிரகம்ʼ ஸமந்தான்மணிரத்னப்ரத்யுப்தம்ʼ விஶ்வாமித்ரமாசார்யமேவமாஹ-கதமாம்ʼ மே போ⁴ உபாத்⁴யாய லிபிம்ʼ ஶிக்ஷாபயஸி. ப்³ராஹ்மீக²ரோஷ்டீபுஷ்கரஸாரிம்ʼ அங்க³லிபிம்ʼ வங்க³லிபிம்ʼ மக³த⁴லிபிம்ʼ மங்க³ல்யலிபிம்ʼ அங்கு³லீயலிபிம்ʼ ஶகாரிலிபிம்ʼ ப்³ரஹ்மவலிலிபிம்ʼ பாருஷ்யலிபிம்ʼ த்³ராவிட³லிபிம்ʼ கிராதலிபிம்ʼ தா³க்ஷிண்யலிபிம்ʼ உக்³ரலிபிம்ʼ ஸங்க்²யாலிபிம்ʼ அனுலோமலிபிம்ʼ அவமூர்த⁴லிபிம்ʼ த³ரத³லிபிம்ʼ கா²ஷ்யலிபிம்ʼ சீனலிபிம்ʼ லூனலிபிம்ʼ ஹூணலிபிம்ʼ மத்⁴யாக்ஷரவிஸ்தரலிபிம்ʼ புஷ்பலிபிம்ʼ தே³வலிபிம்ʼ நாக³லிபிம்ʼ யக்ஷலிபிம்ʼ க³ந்த⁴ர்வலிபிம்ʼ கின்னரலிபிம்ʼ மஹோரக³லிபிம்ʼ அஸுரலிபிம்ʼ க³ருட³லிபிம்ʼ ம்ருʼக³சக்ரலிபிம்ʼ வாயஸருதலிபிம்ʼ பௌ⁴மதே³வலிபிம்ʼ அந்தரீக்ஷதே³வலிபிம்ʼ உத்தரகுருத்³வீபலிபிம்ʼ அபரகோ³டா³நீலிபிம்ʼ பூர்வவிதே³ஹலிபிம்ʼ உத்க்ஷேபலிபிம்ʼ நிக்ஷேபலிபிம்ʼ விக்ஷேபலிபிம்ʼ ப்ரக்ஷேபலிபிம்ʼ ஸாக³ரலிபிம்ʼ வஜ்ரலிபிம்ʼ லேக²ப்ரதிலேக²லிபிம்ʼ அனுத்³ருதலிபிம்ʼ ஶாஸ்த்ராவர்தாம்ʼ க³ணனாவர்தலிபிம்ʼ உத்க்ஷேபாவர்தலிபிம்ʼ நிக்ஷேபாவர்தலிபிம்ʼ பாத³லிகி²தலிபிம்ʼ த்³விருத்தரபத³ஸந்தி⁴லிபிம்ʼ யாவத்³த³ஶோத்தரபத³ஸந்தி⁴லிபிம்ʼ மத்⁴யாஹாரிணீலிபிம்ʼ ஸர்வருதஸங்க்³ரஹணீலிபிம்ʼ வித்³யானுலோமாவிமிஶ்ரிதலிபிம்ʼ ருʼஷிதபஸ்தப்தாம்ʼ ரோசமானாம்ʼ த⁴ரணீப்ரேக்ஷிணீலிபிம்ʼ க³க³னப்ரேக்ஷிணீலிபிம்ʼ ஸர்வௌஷதி⁴நிஷ்யந்தா³ம்ʼ ஸர்வஸாரஸங்க்³ரஹணீம்ʼ ஸர்வபூ⁴தருதக்³ரஹணீம். ஆஸாம்ʼ போ⁴ உபாத்⁴யாய சதுஷ்ஷஷ்டீலிபீனாம்ʼ கதமாம்ʼ த்வம்ʼ ஶிஷ்யாபயிஷ்யஸி?

அத² விஶ்வாமித்ரோ தா³ரகாசார்யோ விஸ்மித꞉ ப்ரஹஸிதவத³னோ நிஹதமானமத³த³ர்ப இமாம்ʼ கா³தா²மபா⁴ஷத—

ஆஶ்சர்யம்ʼ ஶுத்³த⁴ஸத்த்வஸ்ய லோகே லோகானுவர்தினோ.
ஶிக்ஷித꞉ ஸர்வஶாஸ்த்ரேஷு லிபிஶாலாமுபாக³த꞉..6..

யேஷாமஹம்ʼ நாமதே⁴யம்ʼ லிபீனாம்ʼ ந ப்ரஜானமி.
தத்ரைஷ ஶிக்ஷித꞉ ஸந்தோ லிபிஶாலாமுபாக³த꞉..7..

வக்த்ரம்ʼ சாஸ்ய ந பஶ்யாமி மூர்தா⁴னம்ʼ தஸ்ய நைவ ச.
ஶிஷ்யயிஷ்யே கத²ம்ʼ ஹ்யேனம்ʼ லிபிப்ரஜ்ஞாய பாரக³ம்..8..

தே³வதே³வோ ஹ்யதிதே³வ꞉ ஸர்வதே³வோத்தமோ விபு⁴꞉.
அஸமஶ்ச விஶிஷ்டஶ்ச லோகேஷ்வப்ரதிபுத்³க³ல꞉..9..

அஸ்யைவ த்வனுபா⁴வேன ப்ரஜ்ஞோபாயே விஶேஷத꞉.
ஶிக்ஷிதம்ʼ ஶிஷ்யயிஷ்யாமி ஸர்வலோகபராயணம்..10..

இதி ஹி பி⁴க்ஷவோ த³ஶ தா³ரகஸஹஸ்ராணி போ³தி⁴ஸத்த்வேன ஸார்த⁴ம்ʼ லிபிம்ʼ ஶிஷ்யந்தே ஸ்ம. தத்ர போ³தி⁴ஸத்த்வாதி⁴ஸ்தா²னேன தேஷாம்ʼ தா³ரகாணாம்ʼ மாத்ருʼகாம்ʼ வாசயதாம்ʼ யதா³ அகாரம்ʼ பரிகீர்தயந்தி ஸ்ம, ததா³ அநித்ய꞉ ஸர்வஸம்ʼஸ்காரஶப்³தோ³ நிஶ்சரதி ஸ்ம. ஆகாரே பரிகீர்த்யமானே ஆத்மபரஹிதஶப்³தோ³ நிஶ்சரதி ஸ்ம. இகாரே இந்த்³ரியவைகல்யஶப்³த³꞉. ஈகாரே ஈதிப³ஹுலம்ʼ ஜக³தி³தி. உகாரே உபத்³ரவப³ஹுலம்ʼ ஜக³தி³தி. ஊகாரே ஊனஸத்த்வம்ʼ ஜக³தி³தி. ஏகாரே ஏஷணாஸமுத்தா²னதோ³ஷஶப்³த³꞉. ஐகாரே ஐர்யாபத²꞉ ஶ்ரேயானிதி. ஓகாரே ஓகோ⁴த்தரஶப்³த³꞉. ஔகாரே ஔபபாது³கஶப்³த³꞉. அங்காரே அமோகோ⁴த்பத்திஶப்³த³꞉. அ꞉காரே அஸ்தங்க³மனஶப்³தோ³ நிஶ்சரதி ஸ்ம. ககாரே கர்மவிபாகாவதாரஶப்³த³꞉. க²காரே க²ஸமஸர்வத⁴ர்மஶப்³த³꞉. க³காரே க³ம்பீ⁴ரத⁴ர்மப்ரதீத்யஸமுத்பாதா³வதாரஶப்³த³꞉. க⁴காரே க⁴னபடலாவித்³யாமோஹாந்த⁴காரவித⁴மனஶப்³த³꞉. ஙகாரே(அ)ங்க³விஶுத்³தி⁴ஶப்³த³꞉. சகாரே சதுரார்யஸத்யஶப்³த³꞉. ச²காரே ச²ந்த³ராக³ப்ரஹாணஶப்³த³꞉. ஜகாரே ஜராமரணஸமதிக்ரமணஶப்³த³꞉. ஜ²காரே ஜ²ஷத்⁴வஜப³லநிக்³ரஹணஶப்³த³꞉. ஞகாரே ஜ்ஞாபனஶப்³த³꞉. டகாரே படோபச்சே²த³னஶப்³த³꞉. ட²காரே ட²பனீயப்ரஶ்னஶப்³த³꞉. ட³காரே ட³மரமாரநிக்³ரஹணஶப்³த³꞉. ட⁴காரே மீட⁴விஷயா இதி. ணகாரே ரேணுக்லேஶா இதி. தகாரே தத²தாஸம்பே⁴த³ஶப்³த³꞉. த²காரே தா²மப³லவேக³வைஶாரத்³யஶப்³த³꞉. த³காரே தா³னத³மஸம்ʼயமஸௌரப்⁴யஶப்³த³꞉. த⁴காரே த⁴னமார்யாணாம்ʼ ஸப்தவித⁴மிதி. நகாரே நாமரூபபரிஜ்ஞாஶப்³த³꞉. பகாரே பரமார்த²ஶப்³த³꞉. ப²காரே ப²லப்ராப்திஸாக்ஷாத்க்ரியாஶப்³த³꞉. ப³காரே ப³ந்த⁴நமோக்ஷஶப்³த³꞉. ப⁴காரே ப⁴வவிப⁴வஶப்³த³꞉. மகாரே மத³மானோபஶமனஶப்³த³꞉. யகாரே யதா²வத்³த⁴ர்மப்ரதிவேத⁴ஶப்³த³꞉. ரகாரே ரத்யரதிபரமார்த²ரதிஶப்³த³꞉. லகாரே லதாசே²த³னஶப்³த³꞉. வகாரே வரயானஶப்³த³꞉. ஶகாரே ஶமத²விபஶ்யநாஶப்³த³꞉. ஷகாரே ஷடா³யதனநிக்³ரஹணாபி⁴ஜ்ஞஜ்ஞானாவாப்திஶப்³த³꞉. ஸகாரே ஸர்வஜ்ஞஜ்ஞாநாபி⁴ஸம்போ³த⁴னஶப்³த³꞉. ஹகாரே ஹதக்லேஶவிராக³ஶப்³த³꞉. க்ஷகாரே பரிகீர்த்யமானே க்ஷணபர்யந்தாபி⁴லாப்யஸர்வத⁴ர்மஶப்³தோ³ நிஶ்சரதி ஸ்ம..

இதி ஹி பி⁴க்ஷவஸ்தேஷாம்ʼ தா³ரகாணாம்ʼ மாத்ருʼகாம்ʼ வாசயதாம்ʼ போ³தி⁴ஸத்த்வானுபா⁴வேனைவ ப்ரமுகா²ன்யஸங்க்²யேயானி த⁴ர்மமுக²ஶதஸஹஸ்ராணி நிஶ்சரந்தி ஸ்ம..

ததா³னுபூர்வேண போ³தி⁴ஸத்த்வேன லிபிஶாலாஸ்தி²தேன த்³வாத்ரிம்ʼஶத்³தா³ரகஸஹஸ்ராணி பரிபாசிதான்யபூ⁴வன். அனுத்தராயாம்ʼ ஸம்யக்ஸம்போ³தௌ⁴ சித்தான்யுத்பாதி³தானி த்³வாத்ரிம்ʼஶத்³தா³ரிகாஸஹஸ்ராணி. அயம்ʼ ஹேதுரயம்ʼ ப்ரத்யயோ யச்சி²க்ஷிதோ(அ)பி போ³தி⁴ஸத்த்வோ லிபிஶாலாமுபாக³ச்ச²தி ஸ்ம..

.. இதி ஶ்ரீலலிதவிஸ்தரே லிபிஶாலாஸந்த³ர்ஶனபரிவர்தோ நாம த³ஶமோ(அ)த்⁴யாய꞉..