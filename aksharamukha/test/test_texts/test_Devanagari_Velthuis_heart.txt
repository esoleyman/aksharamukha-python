praj~naapaaramitaah.rdayasuutram.

[sa.mk.siptamaat.rkaa]

.. nama.h sarvaj~naaya ..

.. o.m namo bhagavatyai aaryapraj~naapaaramitaayai ..

aaryaavalokite"svarabodhisattvo gambhiiraayaa.m praj~naapaaramitaayaa.m caryaa.m caramaa.no vyavalokayati sma. pa~nca skandhaa.h, taa.m"sca svabhaava"suunyaan pa"syati sma..

iha "saariputra ruupa.m "suunyataa, "suunyataiva ruupam. ruupaanna p.rthak "suunyataa, "suunyataayaa na p.rthag ruupam. yadruupa.m saa "suunyataa, yaa "suunyataa tadruupam..

evameva vedanaasa.mj~naasa.mskaaravij~naanaani..

iha.m "saariputra sarvadharmaa.h "suunyataalak.sa.naa anutpannaa aniruddhaa amalaa na vimalaa nonaa na paripuur.naa.h. tasmaacchaariputra "suunyataayaa.m na ruupam, na vedanaa, na sa.mj~naa, na sa.mskaaraa.h, na vij~naanaani. na cak.su.h"srotraghraa.najihvaakaayamanaa.msi, na ruupa"sabdagandharasaspra.s.tavyadharmaa.h. na cak.surdhaaturyaavanna manodhaatu.h..

na vidyaa naavidyaa na vidyaak.sayo naavidyaak.sayo yaavanna jaraamara.na.m na jaraamara.nak.sayo na du.hkhasamudayanirodhamaargaa na j~naana.m na praaptitvam..

bodhisattvasya praj~naapaaramitaamaa"sritya viharati cittaavara.na.h. cittaavara.nanaastitvaadatrasto viparyaasaatikraanto ni.s.thanirvaa.na.h. tryadhvavyavasthitaa.h sarvabuddhaa.h praj~naapaaramitaamaa"sritya anuttaraa.m samyaksa.mbodhimabhisa.mbuddhaa.h..

tasmaajj~naatavya.h praj~naapaaramitaamahaamantro mahaavidyaamantro.anuttaramantro.asamasamamantra.h sarvadu.hkhapra"samana.h satyamamithyatvaat praj~naapaaramitaayaamukto mantra.h.

tadyathaa- gate gate paaragate paarasa.mgate bodhi svaahaa..

iti praj~naapaaramitaah.rdayasuutra.m samaaptam..
