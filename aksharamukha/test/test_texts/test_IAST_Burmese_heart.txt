အာရ်္ယတြိရတ္နာနုသ္မၖတိသူတြမ်

(ခ) သံသ္ကၖတပါဌး

ဘာရတီယဘာၑာယာမ်-အာရ်္ယတြိရတ္နာနုသ္မၖတိသူတြမ်

ဘောဋဘာၑာယာမ်-ဖဂ္သ်-ပါ-ဒကောန်-မ္စ္ဆောဂ်-ဂ္သုမ်-ဇေသ်-သု-ဍြန်-ပါ-မ္ဒော

နမး သရ်္ဝဗုဒ္ဓဗောဓိသတ္တွေဘျး

(ဗုဒ္ဓါနုသ္မၖတိး)

ဣတျပိ ဗုဒ္ဓေါ ဘဂဝါံသ္တထာဂတော'ရ်္ဟန် သမျက္သံဗုဒ္ဓေါ ဝိဒျာစရဏသမ္ပန္နး သုဂတော လောကဝိဒနုတ္တရး ပုရုၑဒမျသာရထိး ၐာသ္တာ ဒေဝမနုၑျာဏာံ ဗုဒ္ဓေါ ဘဂဝါနိတိ၊

နိၑျန္ဒး သ တထာဂတး ပုဏျာနာမ်, အဝိပြဏာၐး ကုၐလမူလာနာမ်, အလင်္ကၖတး က္ၑာန္တျာ, အာလယး ပုဏျနိဓာနာနာမ်, စိတြိတော'နုဝျဉ္ဇနဲး ကုသုမိတော လက္ၑဏဲး, ပြတိရူပေါ ဂေါစရေဏ, အပြတိကူလော ဒရ်္ၐနေန, အဘိရတိး ၐြဒ္ဓါ(ၐုဒ္ဓါ)ဓိမုက္တာနာမ်, အနဘိဘူတး ပြဇ္ဉယာ, အနဝမရ်္ဒနီယော ဗလဲး, ၐာသ္တာ သရ်္ဝသတ္တွာနာမ်, ပိတာ ဗောဓိသတ္တွာနာမ်, ရာဇာ အာရ်္ယပုဒ္ဂလာနာမ်, သာရ်္ထဝါဟး နိရ်္ဝါဏနဂရသမ္ပြသ္ထိတာနာမ်, အပြမေယော ဇ္ဉာနေန, အစိန္တျး ပြတိဘာနေန, ဝိၐုဒ္ဓး သွရေဏ, အာသွဒနီယော ဃောၑေဏ, အသေစနကော ရူပေဏ, အပြတိသမး ကာယေန, အလိပ္တး ကာမဲး, အနုပလိပ္တေါ ရူပဲး အသံသၖၑ္ဋ အာရူပျဲး, ဝိပြမုက္တး သ္ကန္ဓေဘျး, ဝိသမ္ပြယုက္တော ဓာတုဘိး, သံဝၖတ အာယတနဲး, ပြစ္ဆိန္နော ဂြန္ထဲး, ဝိမုက္တး ပရိဒါဃ္နဲး, ပရိမုက္တသ္တၖၑ္ဏယာ, ဩဃာဒုတ္တီရ်္ဏး ပရိပူရ်္ဏော ဇ္ဉာနေန, ပြတိၑ္ဌိတော'တီတာနာဂတပြတျုတ္ပန္နာနာံ ဗုဒ္ဓါနာံ ဘဂဝတာံ ဇ္ဉာနေ, အပြတိၑ္ဌိတော နိရ်္ဝါဏေ, သ္ထိတော ဘူတကောဋျာမ်, သ္ထိတး သရ်္ဝသတ္တွာလောကနီယာယာံ ဘူမော်, သရ်္ဝ ဣမေ တထာဂတာနာံ ဝိၐေၑတး သမျဂ် ဂုဏား၊

(ဓရ်္မာနုသ္မၖတိး)

သဒ္ဓရ်္မသ္တု အာဒေါ် ကလျာဏး, မဓျေ ကလျာဏး, ပရ်္ယဝသာနေ ကလျာဏး, သွရ်္ထး သုဝျဉ္ဇနး, ကေဝလး, ပရိပူရ်္ဏး, ပရိၐုဒ္ဓး, ပရ်္ယဝဒါတး, သွာချာတး ဘဂဝတော ဓရ်္မး, သာန္ဒၖၑ္ဋိကး, နိရ်္ဇွရး, အာကာလိကး, ဪပနာယိကး, အဲဟိပၐျိကး, ပြတျာတ္မဝေဒနီယော ဝိဇ္ဉဲး, သွာချာတော ဘဂဝတော ဓရ်္မဝိနယး သုပြဝေဒိတး နဲရ်္ယာဏိကး, သံဗောဓိဂါမီ, အဘိန္နး သံသ္တူပး, သပြတိၐရဏး, ဆိန္နပ္လေါတိကး၊

(သံဃာနုသ္မၖတိး)

သုပြတိပန္နော ဘဂဝတ အာရ်္ယသံဃး, နျာယပြတိပန္နး, ၒဇုပြတိပန္နး, သာမီစီပြတိပန္နး, အဉ္ဇလီကရဏီယး, သာမီစီကရဏီယး, ပုဏျၐြီက္ၑေတြး, မဟာဒက္ၑိဏာပရိၐောဓကး, ပြာဟဝနီယး, အာဟဝနီယး၊

။ အာရ်္ယတြိရတ္နာနုသ္မၖတိသူတြံ သမာပ္တမ်။