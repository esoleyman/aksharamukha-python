ปฺรชฺญาปารมิตาหฺฤทยสูตฺรมฺฯ

[สํกฺษิปฺตมาตฺฤกา]

๚ นมห์ สรฺวชฺญาย ๚

๚ โอํ นโม ภควไตฺย อารฺยปฺรชฺญาปารมิตาไย ๚

อารฺยาวโลกิเตศฺวรโพธิสตฺโตฺว คมฺภีรายำ ปฺรชฺญาปารมิตายำ จรฺยำ จรมาโณ วฺยวโลกยติ สฺมฯ ปญฺจ สฺกนฺธาห์, ตำศฺจ สฺวภาวศูนฺยานฺ ปศฺยติ สฺม๚

อิห ศาริปุตฺร รูปํ ศูนฺยตา, ศูนฺยไตว รูปมฺฯ รูปานฺน ปฺฤถกฺ ศูนฺยตา, ศูนฺยตายา น ปฺฤถคฺ รูปมฺฯ ยทฺรูปํ สา ศูนฺยตา, ยา ศูนฺยตา ตทฺรูปมฺ๚

เอวเมว เวทนาสํชฺญาสํสฺการวิชฺญานานิ๚

อิหํ ศาริปุตฺร สรฺวธรฺมาห์ ศูนฺยตาลกฺษณา อนุตฺปนฺนา อนิรุทฺธา อมลา น วิมลา โนนา น ปริปูรฺณาห์ฯ ตสฺมาจฺฉาริปุตฺร ศูนฺยตายำ น รูปมฺ, น เวทนา, น สํชฺญา, น สํสฺการาห์, น วิชฺญานานิฯ น จกฺษุห์โศฺรตฺรฆฺราณชิหฺวากายมนำสิ, น รูปศพฺทคนฺธรสสฺปฺรษฺฏวฺยธรฺมาห์ฯ น จกฺษุรฺธาตุรฺยาวนฺน มโนธาตุห์๚

น วิทฺยา นาวิทฺยา น วิทฺยากฺษโย นาวิทฺยากฺษโย ยาวนฺน ชรามรณํ น ชรามรณกฺษโย น ทุห์ขสมุทยนิโรธมารฺคา น ชฺญานํ น ปฺราปฺติตฺวมฺ๚

โพธิสตฺตฺวสฺย ปฺรชฺญาปารมิตามาศฺริตฺย วิหรติ จิตฺตาวรณห์ฯ จิตฺตาวรณนาสฺติตฺวาทตฺรโสฺต วิปรฺยาสาติกฺรานฺโต นิษฺฐนิรฺวาณห์ฯ ตฺรฺยธฺววฺยวสฺถิตาห์ สรฺวพุทฺธาห์ ปฺรชฺญาปารมิตามาศฺริตฺย อนุตฺตรำ สมฺยกฺสํโพธิมภิสํพุทฺธาห์๚

ตสฺมาชฺชฺญาตวฺยห์ ปฺรชฺญาปารมิตามหามนฺโตฺร มหาวิทฺยามนฺโตฺร'นุตฺตรมนฺโตฺร'สมสมมนฺตฺรห์ สรฺวทุห์ขปฺรศมนห์ สตฺยมมิถฺยตฺวาตฺ ปฺรชฺญาปารมิตายามุกฺโต มนฺตฺรห์ฯ

ตทฺยถา- คเต คเต ปารคเต ปารสํคเต โพธิ สฺวาหา๚

อิติ ปฺรชฺญาปารมิตาหฺฤทยสูตฺรํ สมาปฺตมฺ๚
