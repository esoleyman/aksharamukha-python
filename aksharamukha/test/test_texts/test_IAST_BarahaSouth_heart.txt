aaryatriratnaanusmRutisootram

(kha) saMskRutapaaThaH

bhaarateeyabhaaShaayaam-aaryatriratnaanusmRutisootram

bhOTabhaaShaayaam-phags-paa-dakOn-mcCOg-gsum-jEs-su-Dran-paa-mdO

namaH sarvabuddhabOdhisattvEbhyaH

(buddhaanusmRutiH)

ityapi buddhO bhagavaaMstathaagatO&rhan samyaksaMbuddhO vidyaacaraNasampannaH sugatO lOkavidanuttaraH puruShadamyasaarathiH Saastaa dEvamanuShyaaNaaM buddhO bhagavaaniti|

niShyandaH sa tathaagataH puNyaanaam, avipraNaaSaH kuSalamoolaanaam, ala~gkRutaH kShaantyaa, aalayaH puNyanidhaanaanaam, citritO&nuvya~jjanaiH kusumitO lakShaNaiH, pratiroopO gOcarENa, apratikoolO darSanEna, abhiratiH Sraddhaa(Suddhaa)dhimuktaanaam, anabhibhootaH praj~jayaa, anavamardaneeyO balaiH, Saastaa sarvasattvaanaam, pitaa bOdhisattvaanaam, raajaa aaryapudgalaanaam, saarthavaahaH nirvaaNanagarasamprasthitaanaam, apramEyO j~jaanEna, acintyaH pratibhaanEna, viSuddhaH svarENa, aasvadaneeyO ghOShENa, asEcanakO roopENa, apratisamaH kaayEna, aliptaH kaamaiH, anupaliptO roopaiH asaMsRuShTa aaroopyaiH, vipramuktaH skandhEbhyaH, visamprayuktO dhaatubhiH, saMvRuta aayatanaiH, pracCinnO granthaiH, vimuktaH paridaaghnaiH, parimuktastRuShNayaa, OghaadutteerNaH paripoorNO j~jaanEna, pratiShThitO&teetaanaagatapratyutpannaanaaM buddhaanaaM bhagavataaM j~jaanE, apratiShThitO nirvaaNE, sthitO bhootakOTyaam, sthitaH sarvasattvaalOkaneeyaayaaM bhoomau, sarva imE tathaagataanaaM viSEShataH samyag guNaaH|

(dharmaanusmRutiH)

saddharmastu aadau kalyaaNaH, madhyE kalyaaNaH, paryavasaanE kalyaaNaH, svarthaH suvya~jjanaH, kEvalaH, paripoorNaH, pariSuddhaH, paryavadaataH, svaakhyaataH bhagavatO dharmaH, saandRuShTikaH, nirjvaraH, aakaalikaH, aupanaayikaH, aihipaSyikaH, pratyaatmavEdaneeyO vij~jaiH, svaakhyaatO bhagavatO dharmavinayaH supravEditaH nairyaaNikaH, saMbOdhigaamee, abhinnaH saMstoopaH, sapratiSaraNaH, CinnaplOtikaH|

(saMghaanusmRutiH)

supratipannO bhagavata aaryasaMghaH, nyaayapratipannaH, RujupratipannaH, saameeceepratipannaH, a~jjaleekaraNeeyaH, saameeceekaraNeeyaH, puNyaSreekShEtraH, mahaadakShiNaapariSOdhakaH, praahavaneeyaH, aahavaneeyaH|

|| aaryatriratnaanusmRutisootraM samaaptam||