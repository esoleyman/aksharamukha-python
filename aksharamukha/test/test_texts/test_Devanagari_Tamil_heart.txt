ப்ரஜ்ஞாபாரமிதாஹ்ருʼத³யஸூத்ரம்.

[ஸங்க்ஷிப்தமாத்ருʼகா]

.. நம꞉ ஸர்வஜ்ஞாய ..

.. ௐ நமோ ப⁴க³வத்யை ஆர்யப்ரஜ்ஞாபாரமிதாயை ..

ஆர்யாவலோகிதேஶ்வரபோ³தி⁴ஸத்த்வோ க³ம்பீ⁴ராயாம்ʼ ப்ரஜ்ஞாபாரமிதாயாம்ʼ சர்யாம்ʼ சரமாணோ வ்யவலோகயதி ஸ்ம. பஞ்ச ஸ்கந்தா⁴꞉, தாம்ʼஶ்ச ஸ்வபா⁴வஶூன்யான் பஶ்யதி ஸ்ம..

இஹ ஶாரிபுத்ர ரூபம்ʼ ஶூன்யதா, ஶூன்யதைவ ரூபம். ரூபான்ன ப்ருʼத²க் ஶூன்யதா, ஶூன்யதாயா ந ப்ருʼத²க்³ ரூபம். யத்³ரூபம்ʼ ஸா ஶூன்யதா, யா ஶூன்யதா தத்³ரூபம்..

ஏவமேவ வேத³னாஸஞ்ஜ்ஞாஸம்ʼஸ்காரவிஜ்ஞானானி..

இஹம்ʼ ஶாரிபுத்ர ஸர்வத⁴ர்மா꞉ ஶூன்யதாலக்ஷணா அனுத்பன்னா அநிருத்³தா⁴ அமலா ந விமலா நோனா ந பரிபூர்ணா꞉. தஸ்மாச்சா²ரிபுத்ர ஶூன்யதாயாம்ʼ ந ரூபம், ந வேத³னா, ந ஸஞ்ஜ்ஞா, ந ஸம்ʼஸ்காரா꞉, ந விஜ்ஞானானி. ந சக்ஷு꞉ஶ்ரோத்ரக்⁴ராணஜிஹ்வாகாயமனாம்ʼஸி, ந ரூபஶப்³த³க³ந்த⁴ரஸஸ்ப்ரஷ்டவ்யத⁴ர்மா꞉. ந சக்ஷுர்தா⁴துர்யாவன்ன மனோதா⁴து꞉..

ந வித்³யா நாவித்³யா ந வித்³யாக்ஷயோ நாவித்³யாக்ஷயோ யாவன்ன ஜராமரணம்ʼ ந ஜராமரணக்ஷயோ ந து³꞉க²ஸமுத³யநிரோத⁴மார்கா³ ந ஜ்ஞானம்ʼ ந ப்ராப்தித்வம்..

போ³தி⁴ஸத்த்வஸ்ய ப்ரஜ்ஞாபாரமிதாமாஶ்ரித்ய விஹரதி சித்தாவரண꞉. சித்தாவரணனாஸ்தித்வாத³த்ரஸ்தோ விபர்யாஸாதிக்ராந்தோ நிஷ்ட²நிர்வாண꞉. த்ர்யத்⁴வவ்யவஸ்தி²தா꞉ ஸர்வபு³த்³தா⁴꞉ ப்ரஜ்ஞாபாரமிதாமாஶ்ரித்ய அனுத்தராம்ʼ ஸம்யக்ஸம்போ³தி⁴மபி⁴ஸம்பு³த்³தா⁴꞉..

தஸ்மாஜ்ஜ்ஞாதவ்ய꞉ ப்ரஜ்ஞாபாரமிதாமஹாமந்த்ரோ மஹாவித்³யாமந்த்ரோ(அ)னுத்தரமந்த்ரோ(அ)ஸமஸமமந்த்ர꞉ ஸர்வது³꞉க²ப்ரஶமன꞉ ஸத்யமமித்²யத்வாத் ப்ரஜ்ஞாபாரமிதாயாமுக்தோ மந்த்ர꞉.

தத்³யதா²- க³தே க³தே பாரக³தே பாரஸங்க³தே போ³தி⁴ ஸ்வாஹா..

இதி ப்ரஜ்ஞாபாரமிதாஹ்ருʼத³யஸூத்ரம்ʼ ஸமாப்தம்..
