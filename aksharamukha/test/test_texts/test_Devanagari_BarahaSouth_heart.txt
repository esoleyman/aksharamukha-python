praj~jaapaaramitaahRudayasootram|

[saMkShiptamaatRukaa]

|| namaH sarvaj~jaaya ||

|| oum namO bhagavatyai aaryapraj~jaapaaramitaayai ||

aaryaavalOkitESvarabOdhisattvO gambheeraayaaM praj~jaapaaramitaayaaM caryaaM caramaaNO vyavalOkayati sma| pa~jca skandhaaH, taaMSca svabhaavaSoonyaan paSyati sma||

iha Saariputra roopaM Soonyataa, Soonyataiva roopam| roopaanna pRuthak Soonyataa, Soonyataayaa na pRuthag roopam| yadroopaM saa Soonyataa, yaa Soonyataa tadroopam||

EvamEva vEdanaasaMj~jaasaMskaaravij~jaanaani||

ihaM Saariputra sarvadharmaaH SoonyataalakShaNaa anutpannaa aniruddhaa amalaa na vimalaa nOnaa na paripoorNaaH| tasmaacCaariputra SoonyataayaaM na roopam, na vEdanaa, na saMj~jaa, na saMskaaraaH, na vij~jaanaani| na cakShuHSrOtraghraaNajihvaakaayamanaaMsi, na roopaSabdagandharasaspraShTavyadharmaaH| na cakShurdhaaturyaavanna manOdhaatuH||

na vidyaa naavidyaa na vidyaakShayO naavidyaakShayO yaavanna jaraamaraNaM na jaraamaraNakShayO na duHkhasamudayanirOdhamaargaa na j~jaanaM na praaptitvam||

bOdhisattvasya praj~jaapaaramitaamaaSritya viharati cittaavaraNaH| cittaavaraNanaastitvaadatrastO viparyaasaatikraantO niShThanirvaaNaH| tryadhvavyavasthitaaH sarvabuddhaaH praj~jaapaaramitaamaaSritya anuttaraaM samyaksaMbOdhimabhisaMbuddhaaH||

tasmaajj~jaatavyaH praj~jaapaaramitaamahaamantrO mahaavidyaamantrO&nuttaramantrO&samasamamantraH sarvaduHkhapraSamanaH satyamamithyatvaat praj~jaapaaramitaayaamuktO mantraH|

tadyathaa- gatE gatE paaragatE paarasaMgatE bOdhi svaahaa||

iti praj~jaapaaramitaahRudayasootraM samaaptam||
