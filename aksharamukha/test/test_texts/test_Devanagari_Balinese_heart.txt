ᬧ᭄ᬭᬚ᭄ᬜᬵᬧᬵᬭᬫᬶᬢᬵᬳᬺᬤᬬᬲᬹᬢ᭄ᬭᬫ᭄᭞

[ᬲᬂᬓ᭄ᬱᬶᬧ᭄ᬢᬫᬵᬢᬺᬓᬵ]

᭟ ᬦᬫᬄ ᬲᬃᬯᬚ᭄ᬜᬵᬬ ᭟

᭟ ᬒᬁ ᬦᬫᭀ ᬪᬕᬯᬢ᭄ᬬᬿ ᬆᬃᬬᬧ᭄ᬭᬚ᭄ᬜᬵᬧᬵᬭᬫᬶᬢᬵᬬᬿ ᭟

ᬆᬃᬬᬵᬯᬮᭀᬓᬶᬢᬾᬰ᭄ᬯᬭᬩᭀᬥᬶᬲᬢ᭄ᬢ᭄ᬯᭀ ᬕᬫ᭄ᬪᬷᬭᬵᬬᬵᬂ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬬᬵᬂ ᬘᬃᬬᬵᬂ ᬘᬭᬫᬵᬡᭀ ᬯ᭄ᬬᬯᬮᭀᬓᬬᬢᬶ ᬲ᭄ᬫ᭞ ᬧᬜ᭄ᬘ ᬲ᭄ᬓᬦ᭄ᬥᬵᬄ, ᬢᬵᬂᬰ᭄ᬘ ᬲ᭄ᬯᬪᬵᬯᬰᬹᬦ᭄ᬬᬵᬦ᭄ ᬧᬰ᭄ᬬᬢᬶ ᬲ᭄ᬫ᭟

ᬇᬳ ᬰᬵᬭᬶᬧᬸᬢ᭄ᬭ ᬭᬹᬧᬂ ᬰᬹᬦ᭄ᬬᬢᬵ, ᬰᬹᬦ᭄ᬬᬢᬿᬯ ᬭᬹᬧᬫ᭄᭞ ᬭᬹᬧᬵᬦ᭄ᬦ ᬧᬺᬣᬓ᭄ ᬰᬹᬦ᭄ᬬᬢᬵ, ᬰᬹᬦ᭄ᬬᬢᬵᬬᬵ ᬦ ᬧᬺᬣᬕ᭄ ᬭᬹᬧᬫ᭄᭞ ᬬᬤ᭄ᬭᬹᬧᬂ ᬲᬵ ᬰᬹᬦ᭄ᬬᬢᬵ, ᬬᬵ ᬰᬹᬦ᭄ᬬᬢᬵ ᬢᬤ᭄ᬭᬹᬧᬫ᭄᭟

ᬏᬯᬫᬾᬯ ᬯᬾᬤᬦᬵᬲᬂᬚ᭄ᬜᬵᬲᬂᬲ᭄ᬓᬵᬭᬯᬶᬚ᭄ᬜᬵᬦᬵᬦᬶ᭟

ᬇᬳᬂ ᬰᬵᬭᬶᬧᬸᬢ᭄ᬭ ᬲᬃᬯᬥᬃᬫᬵᬄ ᬰᬹᬦ᭄ᬬᬢᬵᬮᬓ᭄ᬱᬡᬵ ᬅᬦᬸᬢ᭄ᬧᬦ᭄ᬦᬵ ᬅᬦᬶᬭᬸᬤ᭄ᬥᬵ ᬅᬫᬮᬵ ᬦ ᬯᬶᬫᬮᬵ ᬦᭀᬦᬵ ᬦ ᬧᬭᬶᬧᬹᬃᬡᬵᬄ᭞ ᬢᬲ᭄ᬫᬵᬘ᭄ᬙᬵᬭᬶᬧᬸᬢ᭄ᬭ ᬰᬹᬦ᭄ᬬᬢᬵᬬᬵᬂ ᬦ ᬭᬹᬧᬫ᭄, ᬦ ᬯᬾᬤᬦᬵ, ᬦ ᬲᬂᬚ᭄ᬜᬵ, ᬦ ᬲᬂᬲ᭄ᬓᬵᬭᬵᬄ, ᬦ ᬯᬶᬚ᭄ᬜᬵᬦᬵᬦᬶ᭞ ᬦ ᬘᬓ᭄ᬱᬸᬄᬰ᭄ᬭᭀᬢ᭄ᬭᬖ᭄ᬭᬵᬡᬚᬶᬳ᭄ᬯᬵᬓᬵᬬᬫᬦᬵᬂᬲᬶ, ᬦ ᬭᬹᬧᬰᬩ᭄ᬤᬕᬦ᭄ᬥᬭᬲᬲ᭄ᬧ᭄ᬭᬱ᭄ᬝᬯ᭄ᬬᬥᬃᬫᬵᬄ᭞ ᬦ ᬘᬓ᭄ᬱᬸᬃᬥᬵᬢᬸᬃᬬᬵᬯᬦ᭄ᬦ ᬫᬦᭀᬥᬵᬢᬸᬄ᭟

ᬦ ᬯᬶᬤ᭄ᬬᬵ ᬦᬵᬯᬶᬤ᭄ᬬᬵ ᬦ ᬯᬶᬤ᭄ᬬᬵᬓ᭄ᬱᬬᭀ ᬦᬵᬯᬶᬤ᭄ᬬᬵᬓ᭄ᬱᬬᭀ ᬬᬵᬯᬦ᭄ᬦ ᬚᬭᬵᬫᬭᬡᬂ ᬦ ᬚᬭᬵᬫᬭᬡᬓ᭄ᬱᬬᭀ ᬦ ᬤᬸᬄᬔᬲᬫᬸᬤᬬᬦᬶᬭᭀᬥᬫᬵᬃᬕᬵ ᬦ ᬚ᭄ᬜᬵᬦᬂ ᬦ ᬧ᭄ᬭᬵᬧ᭄ᬢᬶᬢ᭄ᬯᬫ᭄᭟

ᬩᭀᬥᬶᬲᬢ᭄ᬢ᭄ᬯᬲ᭄ᬬ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬫᬵᬰ᭄ᬭᬶᬢ᭄ᬬ ᬯᬶᬳᬭᬢᬶ ᬘᬶᬢ᭄ᬢᬵᬯᬭᬡᬄ᭞ ᬘᬶᬢ᭄ᬢᬵᬯᬭᬡᬦᬵᬲ᭄ᬢᬶᬢ᭄ᬯᬵᬤᬢ᭄ᬭᬲ᭄ᬢᭀ ᬯᬶᬧᬃᬬᬵᬲᬵᬢᬶᬓ᭄ᬭᬵᬦ᭄ᬢᭀ ᬦᬶᬱ᭄ᬞᬦᬶᬃᬯᬵᬡᬄ᭞ ᬢ᭄ᬭ᭄ᬬᬥ᭄ᬯᬯ᭄ᬬᬯᬲ᭄ᬣᬶᬢᬵᬄ ᬲᬃᬯᬩᬸᬤ᭄ᬥᬵᬄ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬫᬵᬰ᭄ᬭᬶᬢ᭄ᬬ ᬅᬦᬸᬢ᭄ᬢᬭᬵᬂ ᬲᬫ᭄ᬬᬓ᭄ᬲᬂᬩᭀᬥᬶᬫᬪᬶᬲᬂᬩᬸᬤ᭄ᬥᬵᬄ᭟

ᬢᬲ᭄ᬫᬵᬚ᭄ᬚ᭄ᬜᬵᬢᬯ᭄ᬬᬄ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬫᬳᬵᬫᬦ᭄ᬢ᭄ᬭᭀ ᬫᬳᬵᬯᬶᬤ᭄ᬬᬵᬫᬦ᭄ᬢ᭄ᬭᭀ'ᬦᬸᬢ᭄ᬢᬭᬫᬦ᭄ᬢ᭄ᬭᭀ'ᬲᬫᬲᬫᬫᬦ᭄ᬢ᭄ᬭᬄ ᬲᬃᬯᬤᬸᬄᬔᬧ᭄ᬭᬰᬫᬦᬄ ᬲᬢ᭄ᬬᬫᬫᬶᬣ᭄ᬬᬢ᭄ᬯᬵᬢ᭄ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬬᬵᬫᬸᬓ᭄ᬢᭀ ᬫᬦ᭄ᬢ᭄ᬭᬄ᭞

ᬢᬤ᭄ᬬᬣᬵ- ᬕᬢᬾ ᬕᬢᬾ ᬧᬵᬭᬕᬢᬾ ᬧᬵᬭᬲᬂᬕᬢᬾ ᬩᭀᬥᬶ ᬲ᭄ᬯᬵᬳᬵ᭟

ᬇᬢᬶ ᬧ᭄ᬭᬚ᭄ᬜᬵᬧᬵᬭᬫᬶᬢᬵᬳᬺᬤᬬᬲᬹᬢ᭄ᬭᬂ ᬲᬫᬵᬧ᭄ᬢᬫ᭄᭟
