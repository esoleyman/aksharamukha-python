ᨸᩕᨩ᩠ᨬᩣᨸᩣᩁᨾᩥᨲᩣᩉ᩺ᩂᨴᨿᩈᩪᨲᩕᨾ᩺᪨

[ᩈᩴᨠ᩺ᩇᩥᨸ᩠ᨲᨾᩣᨲ᩺ᩂᨠᩣ]

᪩ ᨶᨾᩡ ᩈᩁ᩠ᩅᨩ᩠ᨬᩣᨿ ᪩

᪩ ᩒᩴ ᨶᨾᩮᩣ ᨽᨣᩅᨲ᩠ᨿᩱ ᩋᩣᩁ᩠ᨿᨸᩕᨩ᩠ᨬᩣᨸᩣᩁᨾᩥᨲᩣᨿᩱ ᪩

ᩋᩣᩁ᩠ᨿᩣᩅᩃᩮᩣᨠᩥᨲᩮᩆ᩠ᩅᩁᨻᩮᩣᨵᩥᩈᨲ᩠ᨲ᩠ᩅᩮᩣ ᨣᨾ᩠ᨽᩦᩁᩣᨿᩣᩴ ᨸᩕᨩ᩠ᨬᩣᨸᩣᩁᨾᩥᨲᩣᨿᩣᩴ ᨧᩁ᩠ᨿᩣᩴ ᨧᩁᨾᩣᨱᩮᩣ ᩅ᩠ᨿᩅᩃᩮᩣᨠᨿᨲᩥ ᩈ᩠ᨾ᪨ ᨸᨬ᩠ᨧ ᩈ᩠ᨠᨶ᩠ᨵᩣᩡ, ᨲᩣᩴᩆ᩠ᨧ ᩈ᩠ᩅᨽᩣᩅᩆᩪᨶ᩠ᨿᩣᨶ᩺ ᨸᩆ᩠ᨿᨲᩥ ᩈ᩠ᨾ᪩

ᩍᩉ ᩆᩣᩁᩥᨸᩩᨲᩕ ᩁᩪᨸᩴ ᩆᩪᨶ᩠ᨿᨲᩣ, ᩆᩪᨶ᩠ᨿᨲᩱᩅ ᩁᩪᨸᨾ᩺᪨ ᩁᩪᨸᩣᨶ᩠ᨶ ᨸ᩺ᩂᨳᨠ᩺ ᩆᩪᨶ᩠ᨿᨲᩣ, ᩆᩪᨶ᩠ᨿᨲᩣᨿᩣ ᨶ ᨸ᩺ᩂᨳᨣ᩺ ᩁᩪᨸᨾ᩺᪨ ᨿᨴᩕᩪᨸᩴ ᩈᩣ ᩆᩪᨶ᩠ᨿᨲᩣ, ᨿᩣ ᩆᩪᨶ᩠ᨿᨲᩣ ᨲᨴᩕᩪᨸᨾ᩺᪩

ᩑᩅᨾᩮᩅ ᩅᩮᨴᨶᩣᩈᩴᨩ᩠ᨬᩣᩈᩴᩈ᩠ᨠᩣᩁᩅᩥᨩ᩠ᨬᩣᨶᩣᨶᩥ᪩

ᩍᩉᩴ ᩆᩣᩁᩥᨸᩩᨲᩕ ᩈᩁ᩠ᩅᨵᩁ᩠ᨾᩣᩡ ᩆᩪᨶ᩠ᨿᨲᩣᩃᨠ᩺ᩇᨱᩣ ᩋᨶᩩᨲ᩠ᨸᨶ᩠ᨶᩣ ᩋᨶᩥᩁᩩᨴ᩠ᨵᩤ ᩋᨾᩃᩣ ᨶ ᩅᩥᨾᩃᩣ ᨶᩮᩣᨶᩣ ᨶ ᨸᩁᩥᨸᩪᩁ᩠ᨱᩣᩡ᪨ ᨲᩈ᩠ᨾᩣᨧ᩠ᨨᩣᩁᩥᨸᩩᨲᩕ ᩆᩪᨶ᩠ᨿᨲᩣᨿᩣᩴ ᨶ ᩁᩪᨸᨾ᩺, ᨶ ᩅᩮᨴᨶᩣ, ᨶ ᩈᩴᨩ᩠ᨬᩣ, ᨶ ᩈᩴᩈ᩠ᨠᩣᩁᩣᩡ, ᨶ ᩅᩥᨩ᩠ᨬᩣᨶᩣᨶᩥ᪨ ᨶ ᨧᨠ᩺ᩇᩩᩡᩆᩕᩮᩣᨲᩕᨥᩕᩣᨱᨩᩥᩉ᩠ᩅᩣᨠᩣᨿᨾᨶᩣᩴᩈᩥ, ᨶ ᩁᩪᨸᩆᨻ᩠ᨴᨣᨶ᩠ᨵᩁᩈᩈ᩠ᨸᩕᩇ᩠ᨭᩅ᩠ᨿᨵᩁ᩠ᨾᩣᩡ᪨ ᨶ ᨧᨠ᩺ᩇᩩᩁ᩠ᨵᩣᨲᩩᩁ᩠ᨿᩣᩅᨶ᩠ᨶ ᨾᨶᩮᩣᨵᩤᨲᩩᩡ᪩

ᨶ ᩅᩥᨴ᩠ᨿᩤ ᨶᩣᩅᩥᨴ᩠ᨿᩤ ᨶ ᩅᩥᨴ᩠ᨿᩤᨠ᩺ᩇᨿᩮᩣ ᨶᩣᩅᩥᨴ᩠ᨿᩤᨠ᩺ᩇᨿᩮᩣ ᨿᩣᩅᨶ᩠ᨶ ᨩᩁᩣᨾᩁᨱᩴ ᨶ ᨩᩁᩣᨾᩁᨱᨠ᩺ᩇᨿᩮᩣ ᨶ ᨴᩩᩡᨡᩈᨾᩩᨴᨿᨶᩥᩁᩮᩣᨵᨾᩣᩁ᩠ᨣᩣ ᨶ ᨩ᩠ᨬᩣᨶᩴ ᨶ ᨸᩕᩣᨸ᩠ᨲᩥᨲ᩠ᩅᨾ᩺᪩

ᨻᩮᩣᨵᩥᩈᨲ᩠ᨲ᩠ᩅᩈ᩠ᨿ ᨸᩕᨩ᩠ᨬᩣᨸᩣᩁᨾᩥᨲᩣᨾᩣᩆᩕᩥᨲ᩠ᨿ ᩅᩥᩉᩁᨲᩥ ᨧᩥᨲ᩠ᨲᩣᩅᩁᨱᩡ᪨ ᨧᩥᨲ᩠ᨲᩣᩅᩁᨱᨶᩣᩈ᩠ᨲᩥᨲ᩠ᩅᩣᨴᨲᩕᩈ᩠ᨲᩮᩣ ᩅᩥᨸᩁ᩠ᨿᩣᩈᩣᨲᩥᨠᩕᩣᨶ᩠ᨲᩮᩣ ᨶᩥᩇ᩠ᨮᨶᩥᩁ᩠ᩅᩣᨱᩡ᪨ ᨲ᩠ᨿᩕᨵ᩠ᩅᩅ᩠ᨿᩅᩈ᩠ᨳᩥᨲᩣᩡ ᩈᩁ᩠ᩅᨻᩩᨴ᩠ᨵᩤᩡ ᨸᩕᨩ᩠ᨬᩣᨸᩣᩁᨾᩥᨲᩣᨾᩣᩆᩕᩥᨲ᩠ᨿ ᩋᨶᩩᨲ᩠ᨲᩁᩣᩴ ᩈᨾ᩠ᨿᨠ᩠ᩈᩴᨻᩮᩣᨵᩥᨾᨽᩥᩈᩴᨻᩩᨴ᩠ᨵᩤᩡ᪩

ᨲᩈ᩠ᨾᩣᨩ᩠ᨩ᩠ᨬᩣᨲᩅ᩠ᨿᩡ ᨸᩕᨩ᩠ᨬᩣᨸᩣᩁᨾᩥᨲᩣᨾᩉᩣᨾᨶ᩠ᨲᩕᩮᩣ ᨾᩉᩣᩅᩥᨴ᩠ᨿᩤᨾᨶ᩠ᨲᩕᩮᩣ'ᨶᩩᨲ᩠ᨲᩁᨾᨶ᩠ᨲᩕᩮᩣ'ᩈᨾᩈᨾᨾᨶ᩠ᨲᩕᩡ ᩈᩁ᩠ᩅᨴᩩᩡᨡᨸᩕᩆᨾᨶᩡ ᩈᨲ᩠ᨿᨾᨾᩥᨳ᩠ᨿᨲ᩠ᩅᩣᨲ᩺ ᨸᩕᨩ᩠ᨬᩣᨸᩣᩁᨾᩥᨲᩣᨿᩣᨾᩩᨠ᩠ᨲᩮᩣ ᨾᨶ᩠ᨲᩕᩡ᪨

ᨲᨴ᩠ᨿᨳᩣ- ᨣᨲᩮ ᨣᨲᩮ ᨸᩣᩁᨣᨲᩮ ᨸᩣᩁᩈᩴᨣᨲᩮ ᨻᩮᩣᨵᩥ ᩈ᩠ᩅᩣᩉᩣ᪩

ᩍᨲᩥ ᨸᩕᨩ᩠ᨬᩣᨸᩣᩁᨾᩥᨲᩣᩉ᩺ᩂᨴᨿᩈᩪᨲᩕᩴ ᩈᨾᩣᨸ᩠ᨲᨾ᩺᪩
