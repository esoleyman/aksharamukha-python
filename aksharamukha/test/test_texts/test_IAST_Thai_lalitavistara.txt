ลลิตวิสฺตรห์

นมห์ สรฺวพุทฺธโพธิสตฺเตฺวภฺยห์ฯ

๚ โอํ นโม ทศทิคนนฺตาปรฺยนฺตโลกธาตุปฺรติษฺฐิตสรฺวพุทฺธโพธิสตฺตฺวารฺยศฺราวกปฺรเตฺยกพุทฺเธโภฺย'ตีตานาคตปฺรตฺยุตฺปนฺเนภฺยห์๚

๑๐ ลิปิศาลาสํทรฺศนปริวรฺโต ทศมห์ฯ

อิติ หิ ภิกฺษวห์ สํวฺฤทฺธห์ กุมารห์ฯ ตทา มางฺคลฺยศตสหไสฺรห์ ลิปิศาลามุปนียเต สฺม ทศภิรฺทารกสหไสฺรห์ ปริวฺฤตห์ ปุรสฺกฺฤตห์, ทศภิศฺจ รถสหไสฺรห์ ขาทนียโภชนียสฺวาทนียปริปูรฺไณรฺหิรณฺยสุวรฺณปริปูรฺไณศฺจฯ เยน กปิลวสฺตุนิ มหานคเร วีถิจตฺวรรถฺยานฺตราปณมุเขษฺวภฺยวกีรฺยเต สฺม อภิวิศฺรามฺยนฺเตฯ อษฺฏาภิศฺจ ตูรฺยศตสหไสฺรห์ ปฺรฆุษฺยมาไณรฺมหตา จ ปุษฺปวรฺเษณาภิปฺรวรฺษตา วิตรฺทินิรฺยูหโตรณควากฺษหรฺมฺยกูฏาคารปฺราสาทตเลษุ กนฺยาศตสหสฺราณิ สรฺวาลํการภูษิตาห์ สฺถิตา อภูวนฺฯ โพธิสตฺตฺวํ เปฺรกฺษมาณาห์ กุสุมานิ จ กฺษิปนฺติ สฺมฯ อษฺเฏา จ มรุตฺกนฺยาสหสฺราณิ วิคลิตาลํการาภรณาลํกฺฤตานิ รตฺนภทฺรํกเรณ คฺฤหีตานิ มารฺคํ โศธยนฺโตฺย โพธิสตฺตฺวสฺย ปุรโต คจฺฉนฺติ สฺมฯ เทวนาคยกฺษคนฺธรฺวาสุรครุฑกินฺนรมโหรคาศฺจารฺธกายิกา คคนตลาตฺปุษฺปปฏฺฏทามานฺยภิปฺรลมฺพยนฺติ สฺมฯ สเรฺว จ ศากฺยคณาห์ ศุทฺโธทนํ ราชานํ ปุรสฺกฺฤตฺย โพธิสตฺตฺวสฺย ปุรโต คจฺฉนฺติ สฺมฯ อเนไนวํรูเปณ วฺยูเหน โพธิสตฺโตฺว ลิปิศาลามุปนียเต สฺม๚

สมนนฺตรปฺรเวศิตศฺจ โพธิสตฺโตฺว ลิปิศาลามฺฯ อถ วิศฺวามิโตฺร นาม ทารกาจาโรฺย โพธิสตฺตฺวสฺย ศฺริยํ เตชศฺจาสหมาโน ธรณิตเล นิวิษฺโฏ'โธมุขห์ ปฺรปตติ สฺมฯ ตํ ตถา ปฺรปติตํ ทฺฤษฺฏฺวา ศุภางฺโค นาม ตุษิตกายิโก เทวปุโตฺร ทกฺษิเณน กรตเลน ปริคฺฤโหฺยตฺถาปยติ สฺมฯ อุตฺถาปฺย จ คคนตลโสฺถ ราชานํ ศุทฺโธทนํ ตํ จ มหานฺตํ ชนกายํ คาถาภิรภฺยภาษตฺ—

ศาสฺตฺราณิ ยานิ ปฺรจลนฺติ มนุษฺยโลเก
สํขฺยา ลิปิศฺจ คณนาปิ จ ธาตุตนฺตฺรมฺฯ
เย ศิลฺปโยค ปฺฤถุ เลากิก อปฺรเมยาห์
เตเษฺวษุ ศิกฺษิตุ ปุรา พหุกลฺปโกฏฺยห์๚๑๚

กึ ตู ชนสฺย อนุวรฺตนตำ กโรติ
ลิปิศาลมาคตุ สุศิกฺษิตุ ศิษฺยณารฺถมฺฯ
ปริปาจนารฺถ พหุทารก อคฺรยาเน
อนฺยำศฺจ สตฺตฺวนยุตานมฺฤเต วิเนตุมฺ๚๒๚

โลโกตฺตเรษุ จตุสตฺยปเถ วิธิชฺโญ
เหตุปฺรตีตฺยกุศโล ยถ สํภวนฺติฯ
ยถ จานิโรธกฺษยุ สํสฺถิตุ ศีติภาวห์
ตสฺมินฺวิธิชฺญ กิมโถ ลิปิศาสฺตฺรมาเตฺร๚๓๚

เนตสฺย อาจริย อุตฺตริ วา ตฺริโลเก
สเรฺวษุ เทวมนุเชษฺวยเมว เชษฺฐห์ฯ
นามาปิ เตษ ลิปินำ น หิ วิตฺถ ยูยํ
ยเตฺรษุ ศิกฺษิตุ ปุรา พหุกลฺปโกฏฺยห์๚๔๚

โส จิตฺตธาร ชคตำ วิวิธา วิจิตฺรา
เอกกฺษเณน อยุ ชานติ ศุทฺธสตฺตฺวห์ฯ
อทฺฤศฺยรูปรหิตสฺย คตึ จ เวตฺติ
กึ วา ปุโน'ถ ลิปิโน'กฺษรทฺฤศฺยรูปามฺ๚๕๚

อิตฺยุกฺตฺวา ส เทวปุโตฺร โพธิสตฺตฺวํ ทิไวฺยห์ กุสุไมรภฺยรฺจฺย ตไตฺรวานฺตรฺทเธฯ ตตฺร ธาตฺรฺยศฺจ เจฏีวรฺคาศฺจ สฺถาปิตา อภูวนฺฯ ปริเศษาห์ ศากฺยาห์ ศุทฺโธทนปฺรมุขาห์ ปฺรกฺรามนฺตห์๚

อถ โพธิสตฺตฺว อุรคสารจนฺทนมยํ ลิปิผลกมาทาย ทิวฺยารฺษสุวรฺณติรกํ สมนฺตานฺมณิรตฺนปฺรตฺยุปฺตํ วิศฺวามิตฺรมาจารฺยเมวมาห-กตมำ เม โภ อุปาธฺยาย ลิปึ ศิกฺษาปยสิฯ พฺราหฺมีขโรษฺฏีปุษฺกรสารึ องฺคลิปึ วงฺคลิปึ มคธลิปึ มงฺคลฺยลิปึ องฺคุลียลิปึ ศการิลิปึ พฺรหฺมวลิลิปึ ปารุษฺยลิปึ ทฺราวิฑลิปึ กิราตลิปึ ทากฺษิณฺยลิปึ อุคฺรลิปึ สํขฺยาลิปึ อนุโลมลิปึ อวมูรฺธลิปึ ทรทลิปึ ขาษฺยลิปึ จีนลิปึ ลูนลิปึ หูณลิปึ มธฺยากฺษรวิสฺตรลิปึ ปุษฺปลิปึ เทวลิปึ นาคลิปึ ยกฺษลิปึ คนฺธรฺวลิปึ กินฺนรลิปึ มโหรคลิปึ อสุรลิปึ ครุฑลิปึ มฺฤคจกฺรลิปึ วายสรุตลิปึ เภามเทวลิปึ อนฺตรีกฺษเทวลิปึ อุตฺตรกุรุทฺวีปลิปึ อปรโคฑานีลิปึ ปูรฺววิเทหลิปึ อุตฺกฺเษปลิปึ นิกฺเษปลิปึ วิกฺเษปลิปึ ปฺรกฺเษปลิปึ สาครลิปึ วชฺรลิปึ เลขปฺรติเลขลิปึ อนุทฺรุตลิปึ ศาสฺตฺราวรฺตำ คณนาวรฺตลิปึ อุตฺกฺเษปาวรฺตลิปึ นิกฺเษปาวรฺตลิปึ ปาทลิขิตลิปึ ทฺวิรุตฺตรปทสํธิลิปึ ยาวทฺทโศตฺตรปทสํธิลิปึ มธฺยาหาริณีลิปึ สรฺวรุตสํคฺรหณีลิปึ วิทฺยานุโลมาวิมิศฺริตลิปึ ฤษิตปสฺตปฺตำ โรจมานำ ธรณีเปฺรกฺษิณีลิปึ คคนเปฺรกฺษิณีลิปึ สเรฺวาษธินิษฺยนฺทำ สรฺวสารสํคฺรหณีํ สรฺวภูตรุตคฺรหณีมฺฯ อาสำ โภ อุปาธฺยาย จตุษฺษษฺฏีลิปีนำ กตมำ ตฺวํ ศิษฺยาปยิษฺยสิ?

อถ วิศฺวามิโตฺร ทารกาจาโรฺย วิสฺมิตห์ ปฺรหสิตวทโน นิหตมานมททรฺป อิมำ คาถามภาษต—

อาศฺจรฺยํ ศุทฺธสตฺตฺวสฺย โลเก โลกานุวรฺติโนฯ
ศิกฺษิตห์ สรฺวศาเสฺตฺรษุ ลิปิศาลามุปาคตห์๚๖๚

เยษามหํ นามเธยํ ลิปีนำ น ปฺรชานมิฯ
ตไตฺรษ ศิกฺษิตห์ สนฺโต ลิปิศาลามุปาคตห์๚๗๚

วกฺตฺรํ จาสฺย น ปศฺยามิ มูรฺธานํ ตสฺย ไนว จฯ
ศิษฺยยิเษฺย กถํ เหฺยนํ ลิปิปฺรชฺญาย ปารคมฺ๚๘๚

เทวเทโว หฺยติเทวห์ สรฺวเทโวตฺตโม วิภุห์ฯ
อสมศฺจ วิศิษฺฏศฺจ โลเกษฺวปฺรติปุทฺคลห์๚๙๚

อไสฺยว ตฺวนุภาเวน ปฺรชฺโญปาเย วิเศษตห์ฯ
ศิกฺษิตํ ศิษฺยยิษฺยามิ สรฺวโลกปรายณมฺ๚๑๐๚

อิติ หิ ภิกฺษโว ทศ ทารกสหสฺราณิ โพธิสตฺเตฺวน สารฺธํ ลิปึ ศิษฺยนฺเต สฺมฯ ตตฺร โพธิสตฺตฺวาธิสฺถาเนน เตษำ ทารกาณำ มาตฺฤกำ วาจยตำ ยทา อการํ ปริกีรฺตยนฺติ สฺม, ตทา อนิตฺยห์ สรฺวสํสฺการศพฺโท นิศฺจรติ สฺมฯ อากาเร ปริกีรฺตฺยมาเน อาตฺมปรหิตศพฺโท นิศฺจรติ สฺมฯ อิกาเร อินฺทฺริยไวกลฺยศพฺทห์ฯ อีกาเร อีติพหุลํ ชคทิติฯ อุกาเร อุปทฺรวพหุลํ ชคทิติฯ อูกาเร อูนสตฺตฺวํ ชคทิติฯ เอกาเร เอษณาสมุตฺถานโทษศพฺทห์ฯ ไอกาเร ไอรฺยาปถห์ เศฺรยานิติฯ โอกาเร โอโฆตฺตรศพฺทห์ฯ เอากาเร เอาปปาทุกศพฺทห์ฯ อํกาเร อโมโฆตฺปตฺติศพฺทห์ฯ อห์กาเร อสฺตํคมนศพฺโท นิศฺจรติ สฺมฯ กกาเร กรฺมวิปากาวตารศพฺทห์ฯ ขกาเร ขสมสรฺวธรฺมศพฺทห์ฯ คกาเร คมฺภีรธรฺมปฺรตีตฺยสมุตฺปาทาวตารศพฺทห์ฯ ฆกาเร ฆนปฏลาวิทฺยาโมหานฺธการวิธมนศพฺทห์ฯ งกาเร'งฺควิศุทฺธิศพฺทห์ฯ จกาเร จตุรารฺยสตฺยศพฺทห์ฯ ฉกาเร ฉนฺทราคปฺรหาณศพฺทห์ฯ ชกาเร ชรามรณสมติกฺรมณศพฺทห์ฯ ฌกาเร ฌษธฺวชพลนิคฺรหณศพฺทห์ฯ ญกาเร ชฺญาปนศพฺทห์ฯ ฏกาเร ปโฏปจฺเฉทนศพฺทห์ฯ ฐกาเร ฐปนียปฺรศฺนศพฺทห์ฯ ฑกาเร ฑมรมารนิคฺรหณศพฺทห์ฯ ฒกาเร มีฒวิษยา อิติฯ ณกาเร เรณุเกฺลศา อิติฯ ตกาเร ตถตาสํเภทศพฺทห์ฯ ถกาเร ถามพลเวคไวศารทฺยศพฺทห์ฯ ทกาเร ทานทมสํยมเสารภฺยศพฺทห์ฯ ธกาเร ธนมารฺยาณำ สปฺตวิธมิติฯ นกาเร นามรูปปริชฺญาศพฺทห์ฯ ปกาเร ปรมารฺถศพฺทห์ฯ ผกาเร ผลปฺราปฺติสากฺษาตฺกฺริยาศพฺทห์ฯ พกาเร พนฺธนโมกฺษศพฺทห์ฯ ภกาเร ภววิภวศพฺทห์ฯ มกาเร มทมาโนปศมนศพฺทห์ฯ ยกาเร ยถาวทฺธรฺมปฺรติเวธศพฺทห์ฯ รกาเร รตฺยรติปรมารฺถรติศพฺทห์ฯ ลกาเร ลตาเฉทนศพฺทห์ฯ วกาเร วรยานศพฺทห์ฯ ศกาเร ศมถวิปศฺยนาศพฺทห์ฯ ษกาเร ษฑายตนนิคฺรหณาภิชฺญชฺญานาวาปฺติศพฺทห์ฯ สกาเร สรฺวชฺญชฺญานาภิสํโพธนศพฺทห์ฯ หกาเร หตเกฺลศวิราคศพฺทห์ฯ กฺษกาเร ปริกีรฺตฺยมาเน กฺษณปรฺยนฺตาภิลาปฺยสรฺวธรฺมศพฺโท นิศฺจรติ สฺม๚

อิติ หิ ภิกฺษวเสฺตษำ ทารกาณำ มาตฺฤกำ วาจยตำ โพธิสตฺตฺวานุภาเวไนว ปฺรมุขานฺยสํเขฺยยานิ ธรฺมมุขศตสหสฺราณิ นิศฺจรนฺติ สฺม๚

ตทานุปูเรฺวณ โพธิสตฺเตฺวน ลิปิศาลาสฺถิเตน ทฺวาตฺรึศทฺทารกสหสฺราณิ ปริปาจิตานฺยภูวนฺฯ อนุตฺตรายำ สมฺยกฺสํโพเธา จิตฺตานฺยุตฺปาทิตานิ ทฺวาตฺรึศทฺทาริกาสหสฺราณิฯ อยํ เหตุรยํ ปฺรตฺยโย ยจฺฉิกฺษิโต'ปิ โพธิสตฺโตฺว ลิปิศาลามุปาคจฺฉติ สฺม๚

๚ อิติ ศฺรีลลิตวิสฺตเร ลิปิศาลาสํทรฺศนปริวรฺโต นาม ทศโม'ธฺยายห์๚