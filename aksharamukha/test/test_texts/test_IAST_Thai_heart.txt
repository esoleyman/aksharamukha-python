อารฺยตฺริรตฺนานุสฺมฺฤติสูตฺรมฺ

(ข) สํสฺกฺฤตปาฐห์

ภารตียภาษายามฺ-อารฺยตฺริรตฺนานุสฺมฺฤติสูตฺรมฺ

โภฏภาษายามฺ-ผคฺสฺ-ปา-ทโกนฺ-มฺจฺโฉคฺ-คฺสุมฺ-เชสฺ-สุ-ฑฺรนฺ-ปา-มฺโท

นมห์ สรฺวพุทฺธโพธิสตฺเตฺวภฺยห์

(พุทฺธานุสฺมฺฤติห์)

อิตฺยปิ พุทฺโธ ภควำสฺตถาคโต'รฺหนฺ สมฺยกฺสํพุทฺโธ วิทฺยาจรณสมฺปนฺนห์ สุคโต โลกวิทนุตฺตรห์ ปุรุษทมฺยสารถิห์ ศาสฺตา เทวมนุษฺยาณำ พุทฺโธ ภควานิติฯ

นิษฺยนฺทห์ ส ตถาคตห์ ปุณฺยานามฺ, อวิปฺรณาศห์ กุศลมูลานามฺ, อลงฺกฺฤตห์ กฺษานฺตฺยา, อาลยห์ ปุณฺยนิธานานามฺ, จิตฺริโต'นุวฺยญฺชไนห์ กุสุมิโต ลกฺษไณห์, ปฺรติรูโป โคจเรณ, อปฺรติกูโล ทรฺศเนน, อภิรติห์ ศฺรทฺธา(ศุทฺธา)ธิมุกฺตานามฺ, อนภิภูตห์ ปฺรชฺญยา, อนวมรฺทนีโย พไลห์, ศาสฺตา สรฺวสตฺตฺวานามฺ, ปิตา โพธิสตฺตฺวานามฺ, ราชา อารฺยปุทฺคลานามฺ, สารฺถวาหห์ นิรฺวาณนครสมฺปฺรสฺถิตานามฺ, อปฺรเมโย ชฺญาเนน, อจินฺตฺยห์ ปฺรติภาเนน, วิศุทฺธห์ สฺวเรณ, อาสฺวทนีโย โฆเษณ, อเสจนโก รูเปณ, อปฺรติสมห์ กาเยน, อลิปฺตห์ กาไมห์, อนุปลิปฺโต รูไปห์ อสํสฺฤษฺฏ อารูไปฺยห์, วิปฺรมุกฺตห์ สฺกนฺเธภฺยห์, วิสมฺปฺรยุกฺโต ธาตุภิห์, สํวฺฤต อายตไนห์, ปฺรจฺฉินฺโน คฺรนฺไถห์, วิมุกฺตห์ ปริทาฆฺไนห์, ปริมุกฺตสฺตฺฤษฺณยา, โอฆาทุตฺตีรฺณห์ ปริปูรฺโณ ชฺญาเนน, ปฺรติษฺฐิโต'ตีตานาคตปฺรตฺยุตฺปนฺนานำ พุทฺธานำ ภควตำ ชฺญาเน, อปฺรติษฺฐิโต นิรฺวาเณ, สฺถิโต ภูตโกฏฺยามฺ, สฺถิตห์ สรฺวสตฺตฺวาโลกนียายำ ภูเมา, สรฺว อิเม ตถาคตานำ วิเศษตห์ สมฺยคฺ คุณาห์ฯ

(ธรฺมานุสฺมฺฤติห์)

สทฺธรฺมสฺตุ อาเทา กลฺยาณห์, มเธฺย กลฺยาณห์, ปรฺยวสาเน กลฺยาณห์, สฺวรฺถห์ สุวฺยญฺชนห์, เกวลห์, ปริปูรฺณห์, ปริศุทฺธห์, ปรฺยวทาตห์, สฺวาขฺยาตห์ ภควโต ธรฺมห์, สานฺทฺฤษฺฏิกห์, นิรฺชฺวรห์, อากาลิกห์, เอาปนายิกห์, ไอหิปศฺยิกห์, ปฺรตฺยาตฺมเวทนีโย วิชฺไญห์, สฺวาขฺยาโต ภควโต ธรฺมวินยห์ สุปฺรเวทิตห์ ไนรฺยาณิกห์, สํโพธิคามี, อภินฺนห์ สํสฺตูปห์, สปฺรติศรณห์, ฉินฺนโปฺลติกห์ฯ

(สํฆานุสฺมฺฤติห์)

สุปฺรติปนฺโน ภควต อารฺยสํฆห์, นฺยายปฺรติปนฺนห์, ฤชุปฺรติปนฺนห์, สามีจีปฺรติปนฺนห์, อญฺชลีกรณียห์, สามีจีกรณียห์, ปุณฺยศฺรีกฺเษตฺรห์, มหาทกฺษิณาปริโศธกห์, ปฺราหวนียห์, อาหวนียห์ฯ

๚ อารฺยตฺริรตฺนานุสฺมฺฤติสูตฺรํ สมาปฺตมฺ๚