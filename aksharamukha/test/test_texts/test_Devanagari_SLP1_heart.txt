prajYApAramitAhfdayasUtram.

[saMkziptamAtfkA]

.. namaH sarvajYAya ..

.. oM namo BagavatyE AryaprajYApAramitAyE ..

AryAvalokiteSvaraboDisattvo gamBIrAyAM prajYApAramitAyAM caryAM caramARo vyavalokayati sma. paYca skanDAH, tAMSca svaBAvaSUnyAn paSyati sma..

iha SAriputra rUpaM SUnyatA, SUnyatEva rUpam. rUpAnna pfTak SUnyatA, SUnyatAyA na pfTag rUpam. yadrUpaM sA SUnyatA, yA SUnyatA tadrUpam..

evameva vedanAsaMjYAsaMskAravijYAnAni..

ihaM SAriputra sarvaDarmAH SUnyatAlakzaRA anutpannA anirudDA amalA na vimalA nonA na paripUrRAH. tasmAcCAriputra SUnyatAyAM na rUpam, na vedanA, na saMjYA, na saMskArAH, na vijYAnAni. na cakzuHSrotraGrARajihvAkAyamanAMsi, na rUpaSabdaganDarasasprazwavyaDarmAH. na cakzurDAturyAvanna manoDAtuH..

na vidyA nAvidyA na vidyAkzayo nAvidyAkzayo yAvanna jarAmaraRaM na jarAmaraRakzayo na duHKasamudayaniroDamArgA na jYAnaM na prAptitvam..

boDisattvasya prajYApAramitAmASritya viharati cittAvaraRaH. cittAvaraRanAstitvAdatrasto viparyAsAtikrAnto nizWanirvARaH. tryaDvavyavasTitAH sarvabudDAH prajYApAramitAmASritya anuttarAM samyaksaMboDimaBisaMbudDAH..

tasmAjjYAtavyaH prajYApAramitAmahAmantro mahAvidyAmantro'nuttaramantro'samasamamantraH sarvaduHKapraSamanaH satyamamiTyatvAt prajYApAramitAyAmukto mantraH.

tadyaTA- gate gate pAragate pArasaMgate boDi svAhA..

iti prajYApAramitAhfdayasUtraM samAptam..
