པྲཛྙཱཔཱརམིཏཱཧྲྀདཡསཱུཏྲམ།

[སཾཀྵིཔྟམཱཏྲྀཀཱ]

༎་ནམཿ་སརྦཛྙཱཡ་༎

༎་ༀ་ནམོ་བྷགབཏྱཻ་ཨཱཪྻཔྲཛྙཱཔཱརམིཏཱཡཻ་༎

ཨཱཪྻཱབལོཀིཏེཤྭརབོདྷིསཏྟྭོ་གམྦྷཱིརཱཡཱཾ་པྲཛྙཱཔཱརམིཏཱཡཱཾ་ཙཪྻཱཾ་ཙརམཱཎོ་བྱབལོཀཡཏི་སྨ།་པཉྩ་སྐནྡྷཱཿ,་ཏཱཾཤྩ་སྭབྷཱབཤཱུནྱཱན་པཤྱཏི་སྨ༎

ཨིཧ་ཤཱརིཔུཏྲ་རཱུཔཾ་ཤཱུནྱཏཱ,་ཤཱུནྱཏཻབ་རཱུཔམ།་རཱུཔཱནྣ་པྲྀཐཀ་ཤཱུནྱཏཱ,་ཤཱུནྱཏཱཡཱ་ན་པྲྀཐག་རཱུཔམ།་ཡདྲཱུཔཾ་སཱ་ཤཱུནྱཏཱ,་ཡཱ་ཤཱུནྱཏཱ་ཏདྲཱུཔམ༎

ཨེབམེབ་བེདནཱསཾཛྙཱསཾསྐཱརབིཛྙཱནཱནི༎

ཨིཧཾ་ཤཱརིཔུཏྲ་སརྦདྷརྨཱཿ་ཤཱུནྱཏཱལཀྵཎཱ་ཨནུཏྤནྣཱ་ཨནིརུདྡྷཱ་ཨམལཱ་ན་བིམལཱ་ནོནཱ་ན་པརིཔཱུརྞཱཿ།་ཏསྨཱཙྪཱརིཔུཏྲ་ཤཱུནྱཏཱཡཱཾ་ན་རཱུཔམ,་ན་བེདནཱ,་ན་སཾཛྙཱ,་ན་སཾསྐཱརཱཿ,་ན་བིཛྙཱནཱནི།་ན་ཙཀྵུཿཤྲོཏྲགྷྲཱཎཛིཧྭཱཀཱཡམནཱཾསི,་ན་རཱུཔཤབྡགནྡྷརསསྤྲཥྚབྱདྷརྨཱཿ།་ན་ཙཀྵུརྡྷཱཏུཪྻཱབནྣ་མནོདྷཱཏུཿ༎

ན་བིདྱཱ་ནཱབིདྱཱ་ན་བིདྱཱཀྵཡོ་ནཱབིདྱཱཀྵཡོ་ཡཱབནྣ་ཛརཱམརཎཾ་ན་ཛརཱམརཎཀྵཡོ་ན་དུཿཁསམུདཡནིརོདྷམཱརྒཱ་ན་ཛྙཱནཾ་ན་པྲཱཔྟིཏྭམ༎

བོདྷིསཏྟྭསྱ་པྲཛྙཱཔཱརམིཏཱམཱཤྲིཏྱ་བིཧརཏི་ཙིཏྟཱབརཎཿ།་ཙིཏྟཱབརཎནཱསྟིཏྭཱདཏྲསྟོ་བིཔཪྻཱསཱཏིཀྲཱནྟོ་ནིཥྛནིརྦཱཎཿ།་ཏྲྱདྷྭབྱབསྠིཏཱཿ་སརྦབུདྡྷཱཿ་པྲཛྙཱཔཱརམིཏཱམཱཤྲིཏྱ་ཨནུཏྟརཱཾ་སམྱཀྶཾབོདྷིམབྷིསཾབུདྡྷཱཿ༎

ཏསྨཱཛྫྙཱཏབྱཿ་པྲཛྙཱཔཱརམིཏཱམཧཱམནྟྲོ་མཧཱབིདྱཱམནྟྲོ྅ནུཏྟརམནྟྲོ྅སམསམམནྟྲཿ་སརྦདུཿཁཔྲཤམནཿ་སཏྱམམིཐྱཏྭཱཏ་པྲཛྙཱཔཱརམིཏཱཡཱམུཀྟོ་མནྟྲཿ།

ཏདྱཐཱ-་གཏེ་གཏེ་པཱརགཏེ་པཱརསཾགཏེ་བོདྷི་སྭཱཧཱ༎

ཨིཏི་པྲཛྙཱཔཱརམིཏཱཧྲྀདཡསཱུཏྲཾ་སམཱཔྟམ༎
