ပြဇ္ညာပါရမိတာဟၖဒယသူတြမ်၊

[သံက္ၑိပ္တမာတၖကာ]

။ နမး သရ်္ဝဇ္ညာယ ။

။ ဥုံ နမော ဘဂဝတျဲ အာရ်္ယပြဇ္ညာပါရမိတာယဲ ။

အာရ်္ယာဝလောကိတေၐွရဗောဓိသတ္တွော ဂမ္ဘဳရာယာံ ပြဇ္ညာပါရမိတာယာံ စရ်္ယာံ စရမာဏော ဝျဝလောကယတိ သၟ၊ ပည္စ သ္ကန္ဓား, တာံၐ္စ သွဘာဝၐူနျာန် ပၐျတိ သၟ။

ဣဟ ၐာရိပုတြ ရူပံ ၐူနျတာ, ၐူနျတဲဝ ရူပမ်၊ ရူပါနၞ ပၖထက် ၐူနျတာ, ၐူနျတာယာ န ပၖထဂ် ရူပမ်၊ ယဒြူပံ သာ ၐူနျတာ, ယာ ၐူနျတာ တဒြူပမ်။

ဨဝမေဝ ဝေဒနာသံဇ္ညာသံသ္ကာရဝိဇ္ညာနာနိ။

ဣဟံ ၐာရိပုတြ သရ်္ဝဓရ်္မား ၐူနျတာလက္ၑဏာ အနုတ္ပနၞာ အနိရုဒ္ဓါ အမလာ န ဝိမလာ နောနာ န ပရိပူရ်္ဏား၊ တသၟာစ္ဆာရိပုတြ ၐူနျတာယာံ န ရူပမ်, န ဝေဒနာ, န သံဇ္ညာ, န သံသ္ကာရား, န ဝိဇ္ညာနာနိ၊ န စက္ၑုးၐြောတြဃြာဏဇိဟွာကာယမနာံသိ, န ရူပၐဗ္ဒဂန္ဓရသသ္ပြၑ္ဋဝျဓရ်္မား၊ န စက္ၑုရ်္ဓာတုရ်္ယာဝနၞ မနောဓာတုး။

န ဝိဒျာ နာဝိဒျာ န ဝိဒျာက္ၑယော နာဝိဒျာက္ၑယော ယာဝနၞ ဇရာမရဏံ န ဇရာမရဏက္ၑယော န ဒုးခသမုဒယနိရောဓမာရ်္ဂါ န ဇ္ညာနံ န ပြာပ္တိတွမ်။

ဗောဓိသတ္တွသျ ပြဇ္ညာပါရမိတာမာၐြိတျ ဝိဟရတိ စိတ္တာဝရဏး၊ စိတ္တာဝရဏနာသ္တိတွာဒတြသ္တော ဝိပရ်္ယာသာတိကြာန္တော နိၑ္ဌနိရ်္ဝါဏး၊ တျြဓွဝျဝသ္ထိတား သရ်္ဝဗုဒ္ဓါး ပြဇ္ညာပါရမိတာမာၐြိတျ အနုတ္တရာံ သမျက္သံဗောဓိမဘိသံဗုဒ္ဓါး။

တသၟာဇ္ဇ္ညာတဝျး ပြဇ္ညာပါရမိတာမဟာမန္တြော မဟာဝိဒျာမန္တြော'နုတ္တရမန္တြော'သမသမမန္တြး သရ်္ဝဒုးခပြၐမနး သတျမမိထျတွာတ် ပြဇ္ညာပါရမိတာယာမုက္တော မန္တြး၊

တဒျထာ- ဂတေ ဂတေ ပါရဂတေ ပါရသံဂတေ ဗောဓိ သွာဟာ။

ဣတိ ပြဇ္ညာပါရမိတာဟၖဒယသူတြံ သမာပ္တမ်။
