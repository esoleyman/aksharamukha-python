প্রজ্ঞাপারমিতাহৃদযসূত্রম্।

[সংক্ষিপ্তমাতৃকা]

॥ নমঃ সর্ৱজ্ঞায ॥

॥ ওং নমো ভগৱত্যৈ আর্যপ্রজ্ঞাপারমিতাযৈ ॥

আর্যাৱলোকিতেশ্ৱরবোধিসত্ত্ৱো গম্ভীরাযাং প্রজ্ঞাপারমিতাযাং চর্যাং চরমাণো ৱ্যৱলোকযতি স্ম। পঞ্চ স্কন্ধাঃ, তাংশ্চ স্ৱভাৱশূন্যান্ পশ্যতি স্ম॥

ইহ শারিপুত্র রূপং শূন্যতা, শূন্যতৈৱ রূপম্। রূপান্ন পৃথক্ শূন্যতা, শূন্যতাযা ন পৃথগ্ রূপম্। যদ্রূপং সা শূন্যতা, যা শূন্যতা তদ্রূপম্॥

এৱমেৱ ৱেদনাসংজ্ঞাসংস্কারৱিজ্ঞানানি॥

ইহং শারিপুত্র সর্ৱধর্মাঃ শূন্যতালক্ষণা অনুত্পন্না অনিরুদ্ধা অমলা ন ৱিমলা নোনা ন পরিপূর্ণাঃ। তস্মাচ্ছারিপুত্র শূন্যতাযাং ন রূপম্, ন ৱেদনা, ন সংজ্ঞা, ন সংস্কারাঃ, ন ৱিজ্ঞানানি। ন চক্ষুঃশ্রোত্রঘ্রাণজিহ্ৱাকাযমনাংসি, ন রূপশব্দগন্ধরসস্প্রষ্টৱ্যধর্মাঃ। ন চক্ষুর্ধাতুর্যাৱন্ন মনোধাতুঃ॥

ন ৱিদ্যা নাৱিদ্যা ন ৱিদ্যাক্ষযো নাৱিদ্যাক্ষযো যাৱন্ন জরামরণং ন জরামরণক্ষযো ন দুঃখসমুদযনিরোধমার্গা ন জ্ঞানং ন প্রাপ্তিত্ৱম্॥

বোধিসত্ত্ৱস্য প্রজ্ঞাপারমিতামাশ্রিত্য ৱিহরতি চিত্তাৱরণঃ। চিত্তাৱরণনাস্তিত্ৱাদত্রস্তো ৱিপর্যাসাতিক্রান্তো নিষ্ঠনির্ৱাণঃ। ত্র্যধ্ৱৱ্যৱস্থিতাঃ সর্ৱবুদ্ধাঃ প্রজ্ঞাপারমিতামাশ্রিত্য অনুত্তরাং সম্যক্সংবোধিমভিসংবুদ্ধাঃ॥

তস্মাজ্জ্ঞাতৱ্যঃ প্রজ্ঞাপারমিতামহামন্ত্রো মহাৱিদ্যামন্ত্রোঽনুত্তরমন্ত্রোঽসমসমমন্ত্রঃ সর্ৱদুঃখপ্রশমনঃ সত্যমমিথ্যত্ৱাত্ প্রজ্ঞাপারমিতাযামুক্তো মন্ত্রঃ।

তদ্যথা- গতে গতে পারগতে পারসংগতে বোধি স্ৱাহা॥

ইতি প্রজ্ঞাপারমিতাহৃদযসূত্রং সমাপ্তম্॥
