ཨཱཪྻཏྲིརཏྣཱནུསྨྲྀཏིསཱུཏྲམ

༺ཁ༻་སཾསྐྲྀཏཔཱཋཿ

བྷཱརཏཱིཡབྷཱཥཱཡཱམ-ཨཱཪྻཏྲིརཏྣཱནུསྨྲྀཏིསཱུཏྲམ

བྷོཊབྷཱཥཱཡཱམ-ཕགྶ-པཱ-དཀོན-མྩྪོག-གྶུམ-ཛེས-སུ-ཌྲན-པཱ-མྡོ

ནམཿ་སརྦབུདྡྷབོདྷིསཏྟྭེབྷྱཿ

༺བུདྡྷཱནུསྨྲྀཏིཿ༻

ཨིཏྱཔི་བུདྡྷོ་བྷགབཱཾསྟཐཱགཏོ྅རྷན་སམྱཀྶཾབུདྡྷོ་བིདྱཱཙརཎསམྤནྣཿ་སུགཏོ་ལོཀབིདནུཏྟརཿ་པུརུཥདམྱསཱརཐིཿ་ཤཱསྟཱ་དེབམནུཥྱཱཎཱཾ་བུདྡྷོ་བྷགབཱནིཏི།

ནིཥྱནྡཿ་ས་ཏཐཱགཏཿ་པུཎྱཱནཱམ,་ཨབིཔྲཎཱཤཿ་ཀུཤལམཱུལཱནཱམ,་ཨལངྐྲྀཏཿ་ཀྵཱནྟྱཱ,་ཨཱལཡཿ་པུཎྱནིདྷཱནཱནཱམ,་ཙིཏྲིཏོ྅ནུབྱཉྫནཻཿ་ཀུསུམིཏོ་ལཀྵཎཻཿ,་པྲཏིརཱུཔོ་གོཙརེཎ,་ཨཔྲཏིཀཱུལོ་དརྴནེན,་ཨབྷིརཏིཿ་ཤྲདྡྷཱ༺ཤུདྡྷཱ༻དྷིམུཀྟཱནཱམ,་ཨནབྷིབྷཱུཏཿ་པྲཛྙཡཱ,་ཨནབམརྡནཱིཡོ་བལཻཿ,་ཤཱསྟཱ་སརྦསཏྟྭཱནཱམ,་པིཏཱ་བོདྷིསཏྟྭཱནཱམ,་རཱཛཱ་ཨཱཪྻཔུདྒལཱནཱམ,་སཱརྠབཱཧཿ་ནིརྦཱཎནགརསམྤྲསྠིཏཱནཱམ,་ཨཔྲམེཡོ་ཛྙཱནེན,་ཨཙིནྟྱཿ་པྲཏིབྷཱནེན,་བིཤུདྡྷཿ་སྭརེཎ,་ཨཱསྭདནཱིཡོ་གྷོཥེཎ,་ཨསེཙནཀོ་རཱུཔེཎ,་ཨཔྲཏིསམཿ་ཀཱཡེན,་ཨལིཔྟཿ་ཀཱམཻཿ,་ཨནུཔལིཔྟོ་རཱུཔཻཿ་ཨསཾསྲྀཥྚ་ཨཱརཱུཔྱཻཿ,་བིཔྲམུཀྟཿ་སྐནྡྷེབྷྱཿ,་བིསམྤྲཡུཀྟོ་དྷཱཏུབྷིཿ,་སཾབྲྀཏ་ཨཱཡཏནཻཿ,་པྲཙྪིནྣོ་གྲནྠཻཿ,་བིམུཀྟཿ་པརིདཱགྷྣཻཿ,་པརིམུཀྟསྟྲྀཥྞཡཱ,་ཨོགྷཱདུཏྟཱིརྞཿ་པརིཔཱུརྞོ་ཛྙཱནེན,་པྲཏིཥྛིཏོ྅ཏཱིཏཱནཱགཏཔྲཏྱུཏྤནྣཱནཱཾ་བུདྡྷཱནཱཾ་བྷགབཏཱཾ་ཛྙཱནེ,་ཨཔྲཏིཥྛིཏོ་ནིརྦཱཎེ,་སྠིཏོ་བྷཱུཏཀོཊྱཱམ,་སྠིཏཿ་སརྦསཏྟྭཱལོཀནཱིཡཱཡཱཾ་བྷཱུམཽ,་སརྦ་ཨིམེ་ཏཐཱགཏཱནཱཾ་བིཤེཥཏཿ་སམྱག་གུཎཱཿ།

༺དྷརྨཱནུསྨྲྀཏིཿ༻

སདྡྷརྨསྟུ་ཨཱདཽ་ཀལྱཱཎཿ,་མདྷྱེ་ཀལྱཱཎཿ,་པཪྻབསཱནེ་ཀལྱཱཎཿ,་སྭརྠཿ་སུབྱཉྫནཿ,་ཀེབལཿ,་པརིཔཱུརྞཿ,་པརིཤུདྡྷཿ,་པཪྻབདཱཏཿ,་སྭཱཁྱཱཏཿ་བྷགབཏོ་དྷརྨཿ,་སཱནྡྲྀཥྚིཀཿ,་ནིརྫྭརཿ,་ཨཱཀཱལིཀཿ,་ཨཽཔནཱཡིཀཿ,་ཨཻཧིཔཤྱིཀཿ,་པྲཏྱཱཏྨབེདནཱིཡོ་བིཛྙཻཿ,་སྭཱཁྱཱཏོ་བྷགབཏོ་དྷརྨབིནཡཿ་སུཔྲབེདིཏཿ་ནཻཪྻཱཎིཀཿ,་སཾབོདྷིགཱམཱི,་ཨབྷིནྣཿ་སཾསྟཱུཔཿ,་སཔྲཏིཤརཎཿ,་ཚིནྣཔློཏིཀཿ།

༺སཾགྷཱནུསྨྲྀཏིཿ༻

སུཔྲཏིཔནྣོ་བྷགབཏ་ཨཱཪྻསཾགྷཿ,་ནྱཱཡཔྲཏིཔནྣཿ,་རྀཛུཔྲཏིཔནྣཿ,་སཱམཱིཙཱིཔྲཏིཔནྣཿ,་ཨཉྫལཱིཀརཎཱིཡཿ,་སཱམཱིཙཱིཀརཎཱིཡཿ,་པུཎྱཤྲཱིཀྵེཏྲཿ,་མཧཱདཀྵིཎཱཔརིཤོདྷཀཿ,་པྲཱཧབནཱིཡཿ,་ཨཱཧབནཱིཡཿ།

༎་ཨཱཪྻཏྲིརཏྣཱནུསྨྲྀཏིསཱུཏྲཾ་སམཱཔྟམ༎