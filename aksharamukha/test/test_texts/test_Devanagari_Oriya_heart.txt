ପ୍ରଜ୍ଞାପାରମିତାହୃଦୟସୂତ୍ରମ୍।

[ସଙ୍କ୍ଷିପ୍ତମାତୃକା]

॥ ନମଃ ସର୍ୱଜ୍ଞାୟ ॥

॥ ଓଁ ନମୋ ଭଗବତ୍ୟୈ ଆର୍ୟପ୍ରଜ୍ଞାପାରମିତାୟୈ ॥

ଆର୍ୟାବଲୋକିତେଶ୍ୱରବୋଧିସତ୍ତ୍ୱୋ ଗମ୍ଭୀରାୟାଂ ପ୍ରଜ୍ଞାପାରମିତାୟାଂ ଚର୍ୟାଂ ଚରମାଣୋ ବ୍ୟବଲୋକୟତି ସ୍ମ। ପଞ୍ଚ ସ୍କନ୍ଧାଃ, ତାଂଶ୍ଚ ସ୍ୱଭାବଶୂନ୍ୟାନ୍ ପଶ୍ୟତି ସ୍ମ॥

ଇହ ଶାରିପୁତ୍ର ରୂପଂ ଶୂନ୍ୟତା, ଶୂନ୍ୟତୈବ ରୂପମ୍। ରୂପାନ୍ନ ପୃଥକ୍ ଶୂନ୍ୟତା, ଶୂନ୍ୟତାୟା ନ ପୃଥଗ୍ ରୂପମ୍। ଯଦ୍ରୂପଂ ସା ଶୂନ୍ୟତା, ଯା ଶୂନ୍ୟତା ତଦ୍ରୂପମ୍॥

ଏବମେବ ବେଦନାସଞ୍ଜ୍ଞାସଂସ୍କାରବିଜ୍ଞାନାନି॥

ଇହଂ ଶାରିପୁତ୍ର ସର୍ୱଧର୍ମାଃ ଶୂନ୍ୟତାଲକ୍ଷଣା ଅନୁତ୍ପନ୍ନା ଅନିରୁଦ୍ଧା ଅମଲା ନ ବିମଲା ନୋନା ନ ପରିପୂର୍ଣାଃ। ତସ୍ମାଚ୍ଛାରିପୁତ୍ର ଶୂନ୍ୟତାୟାଂ ନ ରୂପମ୍, ନ ବେଦନା, ନ ସଞ୍ଜ୍ଞା, ନ ସଂସ୍କାରାଃ, ନ ବିଜ୍ଞାନାନି। ନ ଚକ୍ଷୁଃଶ୍ରୋତ୍ରଘ୍ରାଣଜିହ୍ୱାକାୟମନାଂସି, ନ ରୂପଶବ୍ଦଗନ୍ଧରସସ୍ପ୍ରଷ୍ଟବ୍ୟଧର୍ମାଃ। ନ ଚକ୍ଷୁର୍ଧାତୁର୍ୟାବନ୍ନ ମନୋଧାତୁଃ॥

ନ ବିଦ୍ୟା ନାବିଦ୍ୟା ନ ବିଦ୍ୟାକ୍ଷୟୋ ନାବିଦ୍ୟାକ୍ଷୟୋ ଯାବନ୍ନ ଜରାମରଣଂ ନ ଜରାମରଣକ୍ଷୟୋ ନ ଦୁଃଖସମୁଦୟନିରୋଧମାର୍ଗା ନ ଜ୍ଞାନଂ ନ ପ୍ରାପ୍ତିତ୍ୱମ୍॥

ବୋଧିସତ୍ତ୍ୱସ୍ୟ ପ୍ରଜ୍ଞାପାରମିତାମାଶ୍ରିତ୍ୟ ବିହରତି ଚିତ୍ତାବରଣଃ। ଚିତ୍ତାବରଣନାସ୍ତିତ୍ୱାଦତ୍ରସ୍ତୋ ବିପର୍ୟାସାତିକ୍ରାନ୍ତୋ ନିଷ୍ଠନିର୍ୱାଣଃ। ତ୍ର୍ୟଧ୍ୱବ୍ୟବସ୍ଥିତାଃ ସର୍ୱବୁଦ୍ଧାଃ ପ୍ରଜ୍ଞାପାରମିତାମାଶ୍ରିତ୍ୟ ଅନୁତ୍ତରାଂ ସମ୍ୟକ୍ସମ୍ବୋଧିମଭିସମ୍ବୁଦ୍ଧାଃ॥

ତସ୍ମାଜ୍ଜ୍ଞାତବ୍ୟଃ ପ୍ରଜ୍ଞାପାରମିତାମହାମନ୍ତ୍ରୋ ମହାବିଦ୍ୟାମନ୍ତ୍ରୋଽନୁତ୍ତରମନ୍ତ୍ରୋଽସମସମମନ୍ତ୍ରଃ ସର୍ୱଦୁଃଖପ୍ରଶମନଃ ସତ୍ୟମମିଥ୍ୟତ୍ୱାତ୍ ପ୍ରଜ୍ଞାପାରମିତାୟାମୁକ୍ତୋ ମନ୍ତ୍ରଃ।

ତଦ୍ୟଥା- ଗତେ ଗତେ ପାରଗତେ ପାରସଙ୍ଗତେ ବୋଧି ସ୍ୱାହା॥

ଇତି ପ୍ରଜ୍ଞାପାରମିତାହୃଦୟସୂତ୍ରଂ ସମାପ୍ତମ୍॥
