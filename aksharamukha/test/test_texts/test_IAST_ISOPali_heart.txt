āryatriratnānusmr̥tisūtram

(kha) saṁskr̥tapāṭhaḥ

bhāratīyabhāṣāyām-āryatriratnānusmr̥tisūtram

bhoṭabhāṣāyām-phags-pā-dakon-mcchog-gsum-jes-su-ḍran-pā-mdo

namaḥ sarvabuddhabodhisattvebhyaḥ

(buddhānusmr̥tiḥ)

ityapi buddho bhagavāṁstathāgato’rhan samyaksaṁbuddho vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṁ buddho bhagavāniti.

niṣyandaḥ sa tathāgataḥ puṇyānām, avipraṇāśaḥ kuśalamūlānām, alaṅkr̥taḥ kṣāntyā, ālayaḥ puṇyanidhānānām, citrito’nuvyañjanaiḥ kusumito lakṣaṇaiḥ, pratirūpo gocareṇa, apratikūlo darśanena, abhiratiḥ śraddhā(śuddhā)dhimuktānām, anabhibhūtaḥ prajñayā, anavamardanīyo balaiḥ, śāstā sarvasattvānām, pitā bodhisattvānām, rājā āryapudgalānām, sārthavāhaḥ nirvāṇanagarasamprasthitānām, aprameyo jñānena, acintyaḥ pratibhānena, viśuddhaḥ svareṇa, āsvadanīyo ghoṣeṇa, asecanako rūpeṇa, apratisamaḥ kāyena, aliptaḥ kāmaiḥ, anupalipto rūpaiḥ asaṁsr̥ṣṭa ārūpyaiḥ, vipramuktaḥ skandhebhyaḥ, visamprayukto dhātubhiḥ, saṁvr̥ta āyatanaiḥ, pracchinno granthaiḥ, vimuktaḥ paridāghnaiḥ, parimuktastr̥ṣṇayā, oghāduttīrṇaḥ paripūrṇo jñānena, pratiṣṭhito’tītānāgatapratyutpannānāṁ buddhānāṁ bhagavatāṁ jñāne, apratiṣṭhito nirvāṇe, sthito bhūtakoṭyām, sthitaḥ sarvasattvālokanīyāyāṁ bhūmau, sarva ime tathāgatānāṁ viśeṣataḥ samyag guṇāḥ.

(dharmānusmr̥tiḥ)

saddharmastu ādau kalyāṇaḥ, madhye kalyāṇaḥ, paryavasāne kalyāṇaḥ, svarthaḥ suvyañjanaḥ, kevalaḥ, paripūrṇaḥ, pariśuddhaḥ, paryavadātaḥ, svākhyātaḥ bhagavato dharmaḥ, sāndr̥ṣṭikaḥ, nirjvaraḥ, ākālikaḥ, aupanāyikaḥ, aihipaśyikaḥ, pratyātmavedanīyo vijñaiḥ, svākhyāto bhagavato dharmavinayaḥ supraveditaḥ nairyāṇikaḥ, saṁbodhigāmī, abhinnaḥ saṁstūpaḥ, sapratiśaraṇaḥ, chinnaplotikaḥ.

(saṁghānusmr̥tiḥ)

supratipanno bhagavata āryasaṁghaḥ, nyāyapratipannaḥ, r̥jupratipannaḥ, sāmīcīpratipannaḥ, añjalīkaraṇīyaḥ, sāmīcīkaraṇīyaḥ, puṇyaśrīkṣetraḥ, mahādakṣiṇāpariśodhakaḥ, prāhavanīyaḥ, āhavanīyaḥ.

.. āryatriratnānusmr̥tisūtraṁ samāptam..