prajnyaapaaramitaahri'dayasootram.

[sankshiptamaatri'kaa]

.. namah' sarvajnyaaya ..

.. om namo bhagavatyai aaryaprajnyaapaaramitaayai ..

aaryaavalokiteshvarabodhisattvo gambheeraayaam' prajnyaapaaramitaayaam' charyaam' charamaano vyavalokayati sma. pancha skandhaah', taam'shcha svabhaavashoonyaan pashyati sma..

iha shaariputra roopam' shoonyataa, shoonyataiva roopam. roopaanna pri'thak shoonyataa, shoonyataayaa na pri'thag roopam. yadroopam' saa shoonyataa, yaa shoonyataa tadroopam..

evameva vedanaasanjnyaasam'skaaravijnyaanaani..

iham' shaariputra sarvadharmaah' shoonyataalakshanaa anutpannaa aniruddhaa amalaa na vimalaa nonaa na paripoornaah'. tasmaachchhaariputra shoonyataayaam' na roopam, na vedanaa, na sanjnyaa, na sam'skaaraah', na vijnyaanaani. na chakshuh'shrotraghraanajihvaakaayamanaam'si, na roopashabdagandharasasprasht'avyadharmaah'. na chakshurdhaaturyaavanna manodhaatuh'..

na vidyaa naavidyaa na vidyaakshayo naavidyaakshayo yaavanna jaraamaranam' na jaraamaranakshayo na duh'khasamudayanirodhamaargaa na jnyaanam' na praaptitvam..

bodhisattvasya prajnyaapaaramitaamaashritya viharati chittaavaranah'. chittaavarananaastitvaadatrasto viparyaasaatikraanto nisht'hanirvaanah'. tryadhvavyavasthitaah' sarvabuddhaah' prajnyaapaaramitaamaashritya anuttaraam' samyaksambodhimabhisambuddhaah'..

tasmaajjnyaatavyah' prajnyaapaaramitaamahaamantro mahaavidyaamantro'nuttaramantro'samasamamantrah' sarvaduh'khaprashamanah' satyamamithyatvaat prajnyaapaaramitaayaamukto mantrah'.

tadyathaa- gate gate paaragate paarasangate bodhi svaahaa..

iti prajnyaapaaramitaahri'dayasootram' samaaptam..
