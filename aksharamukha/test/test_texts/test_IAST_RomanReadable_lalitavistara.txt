lalitavistarah'

namah' sarvabuddhabodhisattvebhyah'.

.. om' namo dashadiganantaaparyantalokadhaatupratisht'hitasarvabuddhabodhisattvaaryashraavakapratyekabuddhebhyo'teetaanaagatapratyutpannebhyah'..

10 lipishaalaasandarshanaparivarto dashamah'.

iti hi bhikshavah' sam'vri'ddhah' kumaarah'. tadaa maangalyashatasahasraih' lipishaalaamupaneeyate sma dashabhirdaarakasahasraih' parivri'tah' puraskri'tah', dashabhishcha rathasahasraih' khaadaneeyabhojaneeyasvaadaneeyaparipoornairhiranyasuvarnaparipoornaishcha. yena kapilavastuni mahaanagare veethichatvararathyaantaraapanamukheshvabhyavakeeryate sma abhivishraamyante. asht'aabhishcha tooryashatasahasraih' praghushyamaanairmahataa cha pushpavarshenaabhipravarshataa vitardiniryoohatoranagavaakshaharmyakoot'aagaarapraasaadataleshu kanyaashatasahasraani sarvaalankaarabhooshitaah' sthitaa abhoovan. bodhisattvam' prekshamaanaah' kusumaani cha kshipanti sma. asht'au cha marutkanyaasahasraani vigalitaalankaaraabharanaalankri'taani ratnabhadrankarena gri'heetaani maargam' shodhayantyo bodhisattvasya purato gachchhanti sma. devanaagayakshagandharvaasuragarud'akinnaramahoragaashchaardhakaayikaa gaganatalaatpushpapat't'adaamaanyabhipralambayanti sma. sarve cha shaakyaganaah' shuddhodanam' raajaanam' puraskri'tya bodhisattvasya purato gachchhanti sma. anenaivam'roopena vyoohena bodhisattvo lipishaalaamupaneeyate sma..

samanantarapraveshitashcha bodhisattvo lipishaalaam. atha vishvaamitro naama daarakaachaaryo bodhisattvasya shriyam' tejashchaasahamaano dharanitale nivisht'o'dhomukhah' prapatati sma. tam' tathaa prapatitam' dri'sht'vaa shubhaango naama tushitakaayiko devaputro dakshinena karatalena parigri'hyotthaapayati sma. utthaapya cha gaganatalastho raajaanam' shuddhodanam' tam' cha mahaantam' janakaayam' gaathaabhirabhyabhaashat—

shaastraani yaani prachalanti manushyaloke
sankhyaa lipishcha gananaapi cha dhaatutantram.
ye shilpayoga pri'thu laukika aprameyaah'
teshveshu shikshitu puraa bahukalpakot'yah'..1..

kim' too janasya anuvartanataam' karoti
lipishaalamaagatu sushikshitu shishyanaartham.
paripaachanaartha bahudaaraka agrayaane
anyaam'shcha sattvanayutaanamri'te vinetum..2..

lokottareshu chatusatyapathe vidhijnyo
hetuprateetyakushalo yatha sambhavanti.
yatha chaanirodhakshayu sam'sthitu sheetibhaavah'
tasminvidhijnya kimatho lipishaastramaatre..3..

netasya aachariya uttari vaa triloke
sarveshu devamanujeshvayameva jesht'hah'.
naamaapi tesha lipinaam' na hi vittha yooyam'
yatreshu shikshitu puraa bahukalpakot'yah'..4..

so chittadhaara jagataam' vividhaa vichitraa
ekakshanena ayu jaanati shuddhasattvah'.
adri'shyarooparahitasya gatim' cha vetti
kim' vaa puno'tha lipino'ksharadri'shyaroopaam..5..

ityuktvaa sa devaputro bodhisattvam' divyaih' kusumairabhyarchya tatraivaantardadhe. tatra dhaatryashcha chet'eevargaashcha sthaapitaa abhoovan. parisheshaah' shaakyaah' shuddhodanapramukhaah' prakraamantah'..

atha bodhisattva uragasaarachandanamayam' lipiphalakamaadaaya divyaarshasuvarnatirakam' samantaanmaniratnapratyuptam' vishvaamitramaachaaryamevamaaha-katamaam' me bho upaadhyaaya lipim' shikshaapayasi. braahmeekharosht'eepushkarasaarim' angalipim' vangalipim' magadhalipim' mangalyalipim' anguleeyalipim' shakaarilipim' brahmavalilipim' paarushyalipim' draavid'alipim' kiraatalipim' daakshinyalipim' ugralipim' sankhyaalipim' anulomalipim' avamoordhalipim' daradalipim' khaashyalipim' cheenalipim' loonalipim' hoonalipim' madhyaaksharavistaralipim' pushpalipim' devalipim' naagalipim' yakshalipim' gandharvalipim' kinnaralipim' mahoragalipim' asuralipim' garud'alipim' mri'gachakralipim' vaayasarutalipim' bhaumadevalipim' antareekshadevalipim' uttarakurudveepalipim' aparagod'aaneelipim' poorvavidehalipim' utkshepalipim' nikshepalipim' vikshepalipim' prakshepalipim' saagaralipim' vajralipim' lekhapratilekhalipim' anudrutalipim' shaastraavartaam' gananaavartalipim' utkshepaavartalipim' nikshepaavartalipim' paadalikhitalipim' dviruttarapadasandhilipim' yaavaddashottarapadasandhilipim' madhyaahaarineelipim' sarvarutasangrahaneelipim' vidyaanulomaavimishritalipim' ri'shitapastaptaam' rochamaanaam' dharaneeprekshineelipim' gaganaprekshineelipim' sarvaushadhinishyandaam' sarvasaarasangrahaneem' sarvabhootarutagrahaneem. aasaam' bho upaadhyaaya chatushshasht'eelipeenaam' katamaam' tvam' shishyaapayishyasi?

atha vishvaamitro daarakaachaaryo vismitah' prahasitavadano nihatamaanamadadarpa imaam' gaathaamabhaashata—

aashcharyam' shuddhasattvasya loke lokaanuvartino.
shikshitah' sarvashaastreshu lipishaalaamupaagatah'..6..

yeshaamaham' naamadheyam' lipeenaam' na prajaanami.
tatraisha shikshitah' santo lipishaalaamupaagatah'..7..

vaktram' chaasya na pashyaami moordhaanam' tasya naiva cha.
shishyayishye katham' hyenam' lipiprajnyaaya paaragam..8..

devadevo hyatidevah' sarvadevottamo vibhuh'.
asamashcha vishisht'ashcha lokeshvapratipudgalah'..9..

asyaiva tvanubhaavena prajnyopaaye visheshatah'.
shikshitam' shishyayishyaami sarvalokaparaayanam..10..

iti hi bhikshavo dasha daarakasahasraani bodhisattvena saardham' lipim' shishyante sma. tatra bodhisattvaadhisthaanena teshaam' daarakaanaam' maatri'kaam' vaachayataam' yadaa akaaram' parikeertayanti sma, tadaa anityah' sarvasam'skaarashabdo nishcharati sma. aakaare parikeertyamaane aatmaparahitashabdo nishcharati sma. ikaare indriyavaikalyashabdah'. eekaare eetibahulam' jagaditi. ukaare upadravabahulam' jagaditi. ookaare oonasattvam' jagaditi. ekaare eshanaasamutthaanadoshashabdah'. aikaare airyaapathah' shreyaaniti. okaare oghottarashabdah'. aukaare aupapaadukashabdah'. ankaare amoghotpattishabdah'. ah'kaare astangamanashabdo nishcharati sma. kakaare karmavipaakaavataarashabdah'. khakaare khasamasarvadharmashabdah'. gakaare gambheeradharmaprateetyasamutpaadaavataarashabdah'. ghakaare ghanapat'alaavidyaamohaandhakaaravidhamanashabdah'. ngakaare'ngavishuddhishabdah'. chakaare chaturaaryasatyashabdah'. chhakaare chhandaraagaprahaanashabdah'. jakaare jaraamaranasamatikramanashabdah'. jhakaare jhashadhvajabalanigrahanashabdah'. nyakaare jnyaapanashabdah'. t'akaare pat'opachchhedanashabdah'. t'hakaare t'hapaneeyaprashnashabdah'. d'akaare d'amaramaaranigrahanashabdah'. d'hakaare meed'havishayaa iti. nakaare renukleshaa iti. takaare tathataasambhedashabdah'. thakaare thaamabalavegavaishaaradyashabdah'. dakaare daanadamasam'yamasaurabhyashabdah'. dhakaare dhanamaaryaanaam' saptavidhamiti. nakaare naamaroopaparijnyaashabdah'. pakaare paramaarthashabdah'. phakaare phalapraaptisaakshaatkriyaashabdah'. bakaare bandhanamokshashabdah'. bhakaare bhavavibhavashabdah'. makaare madamaanopashamanashabdah'. yakaare yathaavaddharmaprativedhashabdah'. rakaare ratyaratiparamaartharatishabdah'. lakaare lataachhedanashabdah'. vakaare varayaanashabdah'. shakaare shamathavipashyanaashabdah'. shakaare shad'aayatananigrahanaabhijnyajnyaanaavaaptishabdah'. sakaare sarvajnyajnyaanaabhisambodhanashabdah'. hakaare hatakleshaviraagashabdah'. kshakaare parikeertyamaane kshanaparyantaabhilaapyasarvadharmashabdo nishcharati sma..

iti hi bhikshavasteshaam' daarakaanaam' maatri'kaam' vaachayataam' bodhisattvaanubhaavenaiva pramukhaanyasankhyeyaani dharmamukhashatasahasraani nishcharanti sma..

tadaanupoorvena bodhisattvena lipishaalaasthitena dvaatrim'shaddaarakasahasraani paripaachitaanyabhoovan. anuttaraayaam' samyaksambodhau chittaanyutpaaditaani dvaatrim'shaddaarikaasahasraani. ayam' heturayam' pratyayo yachchhikshito'pi bodhisattvo lipishaalaamupaagachchhati sma..

.. iti shreelalitavistare lipishaalaasandarshanaparivarto naama dashamo'dhyaayah'..