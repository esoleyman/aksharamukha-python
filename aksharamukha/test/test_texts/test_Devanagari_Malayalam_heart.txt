പ്രജ്ഞാപാരമിതാഹൃദയസൂത്രം.

[സങ്ക്ഷിപ്തമാതൃകാ]

.. നമഃ സർവജ്ഞായ ..

.. ഓം നമോ ഭഗവത്യൈ ആര്യപ്രജ്ഞാപാരമിതായൈ ..

ആര്യാവലോകിതേശ്വരബോധിസത്ത്വോ ഗംഭീരായാം പ്രജ്ഞാപാരമിതായാം ചര്യാം ചരമാണോ വ്യവലോകയതി സ്മ. പഞ്ച സ്കന്ധാഃ, താംശ്ച സ്വഭാവശൂന്യാൻ പശ്യതി സ്മ..

ഇഹ ശാരിപുത്ര രൂപം ശൂന്യതാ, ശൂന്യതൈവ രൂപം. രൂപാന്ന പൃഥക് ശൂന്യതാ, ശൂന്യതായാ ന പൃഥഗ് രൂപം. യദ്രൂപം സാ ശൂന്യതാ, യാ ശൂന്യതാ തദ്രൂപം..

ഏവമേവ വേദനാസഞ്ജ്ഞാസംസ്കാരവിജ്ഞാനാനി..

ഇഹം ശാരിപുത്ര സർവധർമാഃ ശൂന്യതാലക്ഷണാ അനുത്പന്നാ അനിരുദ്ധാ അമലാ ന വിമലാ നോനാ ന പരിപൂർണാഃ. തസ്മാച്ഛാരിപുത്ര ശൂന്യതായാം ന രൂപം, ന വേദനാ, ന സഞ്ജ്ഞാ, ന സംസ്കാരാഃ, ന വിജ്ഞാനാനി. ന ചക്ഷുഃശ്രോത്രഘ്രാണജിഹ്വാകായമനാംസി, ന രൂപശബ്ദഗന്ധരസസ്പ്രഷ്ടവ്യധർമാഃ. ന ചക്ഷുർധാതുര്യാവന്ന മനോധാതുഃ..

ന വിദ്യാ നാവിദ്യാ ന വിദ്യാക്ഷയോ നാവിദ്യാക്ഷയോ യാവന്ന ജരാമരണം ന ജരാമരണക്ഷയോ ന ദുഃഖസമുദയനിരോധമാർഗാ ന ജ്ഞാനം ന പ്രാപ്തിത്വം..

ബോധിസത്ത്വസ്യ പ്രജ്ഞാപാരമിതാമാശ്രിത്യ വിഹരതി ചിത്താവരണഃ. ചിത്താവരണനാസ്തിത്വാദത്രസ്തോ വിപര്യാസാതിക്രാന്തോ നിഷ്ഠനിർവാണഃ. ത്ര്യധ്വവ്യവസ്ഥിതാഃ സർവബുദ്ധാഃ പ്രജ്ഞാപാരമിതാമാശ്രിത്യ അനുത്തരാം സമ്യക്സംബോധിമഭിസംബുദ്ധാഃ..

തസ്മാജ്ജ്ഞാതവ്യഃ പ്രജ്ഞാപാരമിതാമഹാമന്ത്രോ മഹാവിദ്യാമന്ത്രോഽനുത്തരമന്ത്രോഽസമസമമന്ത്രഃ സർവദുഃഖപ്രശമനഃ സത്യമമിഥ്യത്വാത് പ്രജ്ഞാപാരമിതായാമുക്തോ മന്ത്രഃ.

തദ്യഥാ- ഗതേ ഗതേ പാരഗതേ പാരസംഗതേ ബോധി സ്വാഹാ..

ഇതി പ്രജ്ഞാപാരമിതാഹൃദയസൂത്രം സമാപ്തം..
