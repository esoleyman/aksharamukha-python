প্ৰজ্ঞাপাৰমিতাহৃদয়সূত্ৰম্।

[সঙ্ক্ষিপ্তমাতৃকা]

॥ নমঃ সৰ্ৱজ্ঞায় ॥

॥ ওঁ নমো ভগৱত্যৈ আৰ্যপ্ৰজ্ঞাপাৰমিতায়ৈ ॥

আৰ্যাৱলোকিতেশ্ৱৰবোধিসত্ত্ৱো গম্ভীৰায়াং প্ৰজ্ঞাপাৰমিতায়াং চৰ্যাং চৰমাণো ৱ্যৱলোকয়তি স্ম। পঞ্চ স্কন্ধাঃ, তাংশ্চ স্ৱভাৱশূন্যান্ পশ্যতি স্ম॥

ইহ শাৰিপুত্ৰ ৰূপং শূন্যতা, শূন্যতৈৱ ৰূপম্। ৰূপান্ন পৃথক্ শূন্যতা, শূন্যতায়া ন পৃথগ্ ৰূপম্। যদ্ৰূপং সা শূন্যতা, যা শূন্যতা তদ্ৰূপম্॥

এৱমেৱ ৱেদনাসঞ্জ্ঞাসংস্কাৰৱিজ্ঞানানি॥

ইহং শাৰিপুত্ৰ সৰ্ৱধৰ্মাঃ শূন্যতালক্ষণা অনুৎপন্না অনিৰুদ্ধা অমলা ন ৱিমলা নোনা ন পৰিপূৰ্ণাঃ। তস্মাচ্ছাৰিপুত্ৰ শূন্যতায়াং ন ৰূপম্, ন ৱেদনা, ন সঞ্জ্ঞা, ন সংস্কাৰাঃ, ন ৱিজ্ঞানানি। ন চক্ষুঃশ্ৰোত্ৰঘ্ৰাণজিহ্ৱাকায়মনাংসি, ন ৰূপশব্দগন্ধৰসস্প্ৰষ্টৱ্যধৰ্মাঃ। ন চক্ষুৰ্ধাতুৰ্যাৱন্ন মনোধাতুঃ॥

ন ৱিদ্যা নাৱিদ্যা ন ৱিদ্যাক্ষয়ো নাৱিদ্যাক্ষয়ো যাৱন্ন জৰামৰণং ন জৰামৰণক্ষয়ো ন দুঃখসমুদয়নিৰোধমাৰ্গা ন জ্ঞানং ন প্ৰাপ্তিত্ৱম্॥

বোধিসত্ত্ৱস্য প্ৰজ্ঞাপাৰমিতামাশ্ৰিত্য ৱিহৰতি চিত্তাৱৰণঃ। চিত্তাৱৰণনাস্তিত্ৱাদত্ৰস্তো ৱিপৰ্যাসাতিক্ৰান্তো নিষ্ঠনিৰ্ৱাণঃ। ত্ৰ্যধ্ৱৱ্যৱস্থিতাঃ সৰ্ৱবুদ্ধাঃ প্ৰজ্ঞাপাৰমিতামাশ্ৰিত্য অনুত্তৰাং সম্যক্সম্বোধিমভিসম্বুদ্ধাঃ॥

তস্মাজ্জ্ঞাতৱ্যঃ প্ৰজ্ঞাপাৰমিতামহামন্ত্ৰো মহাৱিদ্যামন্ত্ৰোঽনুত্তৰমন্ত্ৰোঽসমসমমন্ত্ৰঃ সৰ্ৱদুঃখপ্ৰশমনঃ সত্যমমিথ্যত্ৱাৎ প্ৰজ্ঞাপাৰমিতায়ামুক্তো মন্ত্ৰঃ।

তদ্যথা- গতে গতে পাৰগতে পাৰসঙ্গতে বোধি স্ৱাহা॥

ইতি প্ৰজ্ঞাপাৰমিতাহৃদয়সূত্ৰং সমাপ্তম্॥
