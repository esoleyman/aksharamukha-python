lalitavistaraʺ

namaʺ sarvabuddhabodhisattvebhyaʺ,

. oṃ namo daśadiganantāparyantalokadhātupratiṣṭhitasarvabuddhabodhisattvāryaśrāvakapratyekabuddhebhyo'tītānāgatapratyutpannebhyaʺ.

10 lipiśālāsaṃdarśanaparivarto daśamaʺ,

iti hi bhikṣavaʺ saṃvṛddhaʺ kumāraʺ, tadā māṅgalyaśatasahasraiʺ lipiśālāmupanīyate sma daśabhirdārakasahasraiʺ parivṛtaʺ puraskṛtaʺ, daśabhiśca rathasahasraiʺ khādanīyabhojanīyasvādanīyaparipūrṇairhiraṇyasuvarṇaparipūrṇaiśca, yena kapilavastuni mahānagare vīthicatvararathyāntarāpaṇamukheṣvabhyavakīryate sma ’abhiviśrāmyante, ’aṣṭābhiśca tūryaśatasahasraiʺ praghuṣyamāṇairmahatā ca puṣpavarṣeṇābhipravarṣatā vitardiniryūhatoraṇagavākṣaharmyakūṭāgāraprāsādataleṣu kanyāśatasahasrāṇi sarvālaṃkārabhūṣitāʺ sthitā ’abhūvanʻ, bodhisattvaṃ prekṣamāṇāʺ kusumāni ca kṣipanti sma, ’aṣṭoʻ ca marutkanyāsahasrāṇi vigalitālaṃkārābharaṇālaṃkṛtāni ratnabhadraṃkareṇa gṛhītāni mārgaṃ śodhayantyo bodhisattvasya purato gacchanti sma, devanāgayakṣagandharvāsuragaruḍakinnaramahoragāścārdhakāyikā gaganatalātpuṣpapaṭṭadāmānyabhipralambayanti sma, sarve ca śākyagaṇāʺ śuddhodanaṃ rājānaṃ puraskṛtya bodhisattvasya purato gacchanti sma, ’anenaivaṃrūpeṇa vyūhena bodhisattvo lipiśālāmupanīyate sma.

samanantarapraveśitaśca bodhisattvo lipiśālāmʻ, ’atha viśvāmitro nāma dārakācāryo bodhisattvasya śriyaṃ tejaścāsahamāno dharaṇitale niviṣṭo'dhomukhaʺ prapatati sma, taṃ tathā prapatitaṃ dṛṣṭvā śubhāṅgo nāma tuṣitakāyiko devaputro dakṣiṇena karatalena parigṛhyotthāpayati sma, utthāpya ca gaganatalastho rājānaṃ śuddhodanaṃ taṃ ca mahāntaṃ janakāyaṃ gāthābhirabhyabhāṣatʻ—

śāstrāṇi yāni pracalanti manuṣyaloke
saṃkhyā lipiśca gaṇanāpi ca dhātutantramʻ,
ye śilpayoga pṛthu loʻkika ’aprameyāʺ
teṣveṣu śikṣitu purā bahukalpakoṭyaʺ.1.

kiṃ tū janasya ’anuvartanatāṃ karoti
lipiśālamāgatu suśikṣitu śiṣyaṇārthamʻ,
paripācanārtha bahudāraka ’agrayāne
’anyāṃśca sattvanayutānamṛte vinetumʻ.2.

lokottareṣu catusatyapathe vidhijño
hetupratītyakuśalo yatha saṃbhavanti,
yatha cānirodhakṣayu saṃsthitu śītibhāvaʺ
tasminvidhijña kimatho lipiśāstramātre.3.

netasya ’ācariya uttari vā triloke
sarveṣu devamanujeṣvayameva jeṣṭhaʺ,
nāmāpi teṣa lipināṃ na hi vittha yūyaṃ
yatreṣu śikṣitu purā bahukalpakoṭyaʺ.4.

so cittadhāra jagatāṃ vividhā vicitrā
ekakṣaṇena ’ayu jānati śuddhasattvaʺ,
’adṛśyarūparahitasya gatiṃ ca vetti
kiṃ vā puno'tha lipino'kṣaradṛśyarūpāmʻ.5.

ityuktvā sa devaputro bodhisattvaṃ divyaiʺ kusumairabhyarcya tatraivāntardadhe, tatra dhātyraśca ceṭīvargāśca sthāpitā ’abhūvanʻ, pariśeṣāʺ śākyāʺ śuddhodanapramukhāʺ prakrāmantaʺ.

’atha bodhisattva uragasāracandanamayaṃ lipiphalakamādāya divyārṣasuvarṇatirakaṃ samantānmaṇiratnapratyuptaṃ viśvāmitramācāryamevamāha-katamāṃ me bho upādhyāya lipiṃ śikṣāpayasi, brāhmīkharoṣṭīpuṣkarasāriṃ ’aṅgalipiṃ vaṅgalipiṃ magadhalipiṃ maṅgalyalipiṃ ’aṅgulīyalipiṃ śakārilipiṃ brahmavalilipiṃ pāruṣyalipiṃ drāviḍalipiṃ kirātalipiṃ dākṣiṇyalipiṃ ugralipiṃ saṃkhyālipiṃ ’anulomalipiṃ ’avamūrdhalipiṃ daradalipiṃ khāṣyalipiṃ cīnalipiṃ lūnalipiṃ hūṇalipiṃ madhyākṣaravistaralipiṃ puṣpalipiṃ devalipiṃ nāgalipiṃ yakṣalipiṃ gandharvalipiṃ kinnaralipiṃ mahoragalipiṃ ’asuralipiṃ garuḍalipiṃ mṛgacakralipiṃ vāyasarutalipiṃ bhoʻmadevalipiṃ ’antarīkṣadevalipiṃ uttarakurudvīpalipiṃ ’aparagoḍānīlipiṃ pūrvavidehalipiṃ utkṣepalipiṃ nikṣepalipiṃ vikṣepalipiṃ prakṣepalipiṃ sāgaralipiṃ vajralipiṃ lekhapratilekhalipiṃ ’anudrutalipiṃ śāstrāvartāṃ gaṇanāvartalipiṃ utkṣepāvartalipiṃ nikṣepāvartalipiṃ pādalikhitalipiṃ dviruttarapadasaṃdhilipiṃ yāvaddaśottarapadasaṃdhilipiṃ madhyāhāriṇīlipiṃ sarvarutasaṃgrahaṇīlipiṃ vidyānulomāvimiśritalipiṃ ṛṣitapastaptāṃ rocamānāṃ dharaṇīprekṣiṇīlipiṃ gaganaprekṣiṇīlipiṃ sarvoʻṣadhiniṣyandāṃ sarvasārasaṃgrahaṇīṃ sarvabhūtarutagrahaṇīmʻ, ’āsāṃ bho upādhyāya catuṣṣaṣṭīlipīnāṃ katamāṃ tvaṃ śiṣyāpayiṣyasi?

’atha viśvāmitro dārakācāryo vismitaʺ prahasitavadano nihatamānamadadarpa imāṃ gāthāmabhāṣata—

’āścaryaṃ śuddhasattvasya loke lokānuvartino,
śikṣitaʺ sarvaśāstreṣu lipiśālāmupāgataʺ.6.

yeṣāmahaṃ nāmadheyaṃ lipīnāṃ na prajānami,
tatraiṣa śikṣitaʺ santo lipiśālāmupāgataʺ.7.

vaktraṃ cāsya na paśyāmi mūrdhānaṃ tasya naiva ca,
śiṣyayiṣye kathaṃ hyenaṃ lipiprajñāya pāragamʻ.8.

devadevo hyatidevaʺ sarvadevottamo vibhuʺ,
’asamaśca viśiṣṭaśca lokeṣvapratipudgalaʺ.9.

’asyaiva tvanubhāvena prajñopāye viśeṣataʺ,
śikṣitaṃ śiṣyayiṣyāmi sarvalokaparāyaṇamʻ.10.

iti hi bhikṣavo daśa dārakasahasrāṇi bodhisattvena sārdhaṃ lipiṃ śiṣyante sma, tatra bodhisattvādhisthānena teṣāṃ dārakāṇāṃ mātṛkāṃ vācayatāṃ yadā ’akāraṃ parikīrtayanti sma, tadā ’anityaʺ sarvasaṃskāraśabdo niścarati sma, ’ākāre parikīrtyamāne ’ātmaparahitaśabdo niścarati sma, ikāre indriyavaikalyaśabdaʺ, īkāre ītibahulaṃ jagaditi, ukāre upadravabahulaṃ jagaditi, ūkāre ūnasattvaṃ jagaditi, ekāre eṣaṇāsamutthānadoṣaśabdaʺ, ’aikāre ’airyāpathaʺ śreyāniti, okāre oghottaraśabdaʺ, oʻkāre oʻpapādukaśabdaʺ, ’aṃkāre ’amoghotpattiśabdaʺ, ’aʺkāre ’astaṃgamanaśabdo niścarati sma, kakāre karmavipākāvatāraśabdaʺ, khakāre khasamasarvadharmaśabdaʺ, gakāre gambhīradharmapratītyasamutpādāvatāraśabdaʺ, ghakāre ghanapaṭalāvidyāmohāndhakāravidhamanaśabdaʺ, ṅakāre'ṅgaviśuddhiśabdaʺ, cakāre caturāryasatyaśabdaʺ, chakāre chandarāgaprahāṇaśabdaʺ, jakāre jarāmaraṇasamatikramaṇaśabdaʺ, jhakāre jhaṣadhvajabalanigrahaṇaśabdaʺ, ñakāre jñāpanaśabdaʺ, ṭakāre paṭopacchedanaśabdaʺ, ṭhakāre ṭhapanīyapraśnaśabdaʺ, ḍakāre ḍamaramāranigrahaṇaśabdaʺ, ḍhakāre mīḍhaviṣayā iti, ṇakāre reṇukleśā iti, takāre tathatāsaṃbhedaśabdaʺ, thakāre thāmabalavegavaiśāradyaśabdaʺ, dakāre dānadamasaṃyamasoʻrabhyaśabdaʺ, dhakāre dhanamāryāṇāṃ saptavidhamiti, nakāre nāmarūpaparijñāśabdaʺ, pakāre paramārthaśabdaʺ, phakāre phalaprāptisākṣātkriyāśabdaʺ, bakāre bandhanamokṣaśabdaʺ, bhakāre bhavavibhavaśabdaʺ, makāre madamānopaśamanaśabdaʺ, yakāre yathāvaddharmaprativedhaśabdaʺ, rakāre ratyaratiparamārtharatiśabdaʺ, lakāre latāchedanaśabdaʺ, vakāre varayānaśabdaʺ, śakāre śamathavipaśyanāśabdaʺ, ṣakāre ṣaḍāyatananigrahaṇābhijñajñānāvāptiśabdaʺ, sakāre sarvajñajñānābhisaṃbodhanaśabdaʺ, hakāre hatakleśavirāgaśabdaʺ, kṣakāre parikīrtyamāne kṣaṇaparyantābhilāpyasarvadharmaśabdo niścarati sma.

iti hi bhikṣavasteṣāṃ dārakāṇāṃ mātṛkāṃ vācayatāṃ bodhisattvānubhāvenaiva pramukhānyasaṃkhyeyāni dharmamukhaśatasahasrāṇi niścaranti sma.

tadānupūrveṇa bodhisattvena lipiśālāsthitena dvātriṃśaddārakasahasrāṇi paripācitānyabhūvanʻ, ’anuttarāyāṃ samyaksaṃbodhoʻ cittānyutpāditāni dvātriṃśaddārikāsahasrāṇi, ’ayaṃ heturayaṃ pratyayo yacchikṣito'pi bodhisattvo lipiśālāmupāgacchati sma.

. iti śrīlalitavistare lipiśālāsaṃdarśanaparivarto nāma daśamo'dhyāyaʺ.