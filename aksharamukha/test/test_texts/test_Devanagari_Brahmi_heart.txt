𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀳𑀾𑀤𑀬𑀲𑀽𑀢𑁆𑀭𑀫𑁆𑁇

[𑀲𑀁𑀓𑁆𑀱𑀺𑀧𑁆𑀢𑀫𑀸𑀢𑀾𑀓𑀸]

𑁈 𑀦𑀫𑀂 𑀲𑀭𑁆𑀯𑀚𑁆𑀜𑀸𑀬 𑁈

𑁈 𑀑𑀁 𑀦𑀫𑁄 𑀪𑀕𑀯𑀢𑁆𑀬𑁃 𑀆𑀭𑁆𑀬𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀬𑁃 𑁈

𑀆𑀭𑁆𑀬𑀸𑀯𑀮𑁄𑀓𑀺𑀢𑁂𑀰𑁆𑀯𑀭𑀩𑁄𑀥𑀺𑀲𑀢𑁆𑀢𑁆𑀯𑁄 𑀕𑀫𑁆𑀪𑀻𑀭𑀸𑀬𑀸𑀁 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀬𑀸𑀁 𑀘𑀭𑁆𑀬𑀸𑀁 𑀘𑀭𑀫𑀸𑀡𑁄 𑀯𑁆𑀬𑀯𑀮𑁄𑀓𑀬𑀢𑀺 𑀲𑁆𑀫𑁇 𑀧𑀜𑁆𑀘 𑀲𑁆𑀓𑀦𑁆𑀥𑀸𑀂, 𑀢𑀸𑀁𑀰𑁆𑀘 𑀲𑁆𑀯𑀪𑀸𑀯𑀰𑀽𑀦𑁆𑀬𑀸𑀦𑁆 𑀧𑀰𑁆𑀬𑀢𑀺 𑀲𑁆𑀫𑁈

𑀇𑀳 𑀰𑀸𑀭𑀺𑀧𑀼𑀢𑁆𑀭 𑀭𑀽𑀧𑀁 𑀰𑀽𑀦𑁆𑀬𑀢𑀸, 𑀰𑀽𑀦𑁆𑀬𑀢𑁃𑀯 𑀭𑀽𑀧𑀫𑁆𑁇 𑀭𑀽𑀧𑀸𑀦𑁆𑀦 𑀧𑀾𑀣𑀓𑁆 𑀰𑀽𑀦𑁆𑀬𑀢𑀸, 𑀰𑀽𑀦𑁆𑀬𑀢𑀸𑀬𑀸 𑀦 𑀧𑀾𑀣𑀕𑁆 𑀭𑀽𑀧𑀫𑁆𑁇 𑀬𑀤𑁆𑀭𑀽𑀧𑀁 𑀲𑀸 𑀰𑀽𑀦𑁆𑀬𑀢𑀸, 𑀬𑀸 𑀰𑀽𑀦𑁆𑀬𑀢𑀸 𑀢𑀤𑁆𑀭𑀽𑀧𑀫𑁆𑁈

𑀏𑀯𑀫𑁂𑀯 𑀯𑁂𑀤𑀦𑀸𑀲𑀁𑀚𑁆𑀜𑀸𑀲𑀁𑀲𑁆𑀓𑀸𑀭𑀯𑀺𑀚𑁆𑀜𑀸𑀦𑀸𑀦𑀺𑁈

𑀇𑀳𑀁 𑀰𑀸𑀭𑀺𑀧𑀼𑀢𑁆𑀭 𑀲𑀭𑁆𑀯𑀥𑀭𑁆𑀫𑀸𑀂 𑀰𑀽𑀦𑁆𑀬𑀢𑀸𑀮𑀓𑁆𑀱𑀡𑀸 𑀅𑀦𑀼𑀢𑁆𑀧𑀦𑁆𑀦𑀸 𑀅𑀦𑀺𑀭𑀼𑀤𑁆𑀥𑀸 𑀅𑀫𑀮𑀸 𑀦 𑀯𑀺𑀫𑀮𑀸 𑀦𑁄𑀦𑀸 𑀦 𑀧𑀭𑀺𑀧𑀽𑀭𑁆𑀡𑀸𑀂𑁇 𑀢𑀲𑁆𑀫𑀸𑀘𑁆𑀙𑀸𑀭𑀺𑀧𑀼𑀢𑁆𑀭 𑀰𑀽𑀦𑁆𑀬𑀢𑀸𑀬𑀸𑀁 𑀦 𑀭𑀽𑀧𑀫𑁆, 𑀦 𑀯𑁂𑀤𑀦𑀸, 𑀦 𑀲𑀁𑀚𑁆𑀜𑀸, 𑀦 𑀲𑀁𑀲𑁆𑀓𑀸𑀭𑀸𑀂, 𑀦 𑀯𑀺𑀚𑁆𑀜𑀸𑀦𑀸𑀦𑀺𑁇 𑀦 𑀘𑀓𑁆𑀱𑀼𑀂𑀰𑁆𑀭𑁄𑀢𑁆𑀭𑀖𑁆𑀭𑀸𑀡𑀚𑀺𑀳𑁆𑀯𑀸𑀓𑀸𑀬𑀫𑀦𑀸𑀁𑀲𑀺, 𑀦 𑀭𑀽𑀧𑀰𑀩𑁆𑀤𑀕𑀦𑁆𑀥𑀭𑀲𑀲𑁆𑀧𑁆𑀭𑀱𑁆𑀝𑀯𑁆𑀬𑀥𑀭𑁆𑀫𑀸𑀂𑁇 𑀦 𑀘𑀓𑁆𑀱𑀼𑀭𑁆𑀥𑀸𑀢𑀼𑀭𑁆𑀬𑀸𑀯𑀦𑁆𑀦 𑀫𑀦𑁄𑀥𑀸𑀢𑀼𑀂𑁈

𑀦 𑀯𑀺𑀤𑁆𑀬𑀸 𑀦𑀸𑀯𑀺𑀤𑁆𑀬𑀸 𑀦 𑀯𑀺𑀤𑁆𑀬𑀸𑀓𑁆𑀱𑀬𑁄 𑀦𑀸𑀯𑀺𑀤𑁆𑀬𑀸𑀓𑁆𑀱𑀬𑁄 𑀬𑀸𑀯𑀦𑁆𑀦 𑀚𑀭𑀸𑀫𑀭𑀡𑀁 𑀦 𑀚𑀭𑀸𑀫𑀭𑀡𑀓𑁆𑀱𑀬𑁄 𑀦 𑀤𑀼𑀂𑀔𑀲𑀫𑀼𑀤𑀬𑀦𑀺𑀭𑁄𑀥𑀫𑀸𑀭𑁆𑀕𑀸 𑀦 𑀚𑁆𑀜𑀸𑀦𑀁 𑀦 𑀧𑁆𑀭𑀸𑀧𑁆𑀢𑀺𑀢𑁆𑀯𑀫𑁆𑁈

𑀩𑁄𑀥𑀺𑀲𑀢𑁆𑀢𑁆𑀯𑀲𑁆𑀬 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀫𑀸𑀰𑁆𑀭𑀺𑀢𑁆𑀬 𑀯𑀺𑀳𑀭𑀢𑀺 𑀘𑀺𑀢𑁆𑀢𑀸𑀯𑀭𑀡𑀂𑁇 𑀘𑀺𑀢𑁆𑀢𑀸𑀯𑀭𑀡𑀦𑀸𑀲𑁆𑀢𑀺𑀢𑁆𑀯𑀸𑀤𑀢𑁆𑀭𑀲𑁆𑀢𑁄 𑀯𑀺𑀧𑀭𑁆𑀬𑀸𑀲𑀸𑀢𑀺𑀓𑁆𑀭𑀸𑀦𑁆𑀢𑁄 𑀦𑀺𑀱𑁆𑀞𑀦𑀺𑀭𑁆𑀯𑀸𑀡𑀂𑁇 𑀢𑁆𑀭𑁆𑀬𑀥𑁆𑀯𑀯𑁆𑀬𑀯𑀲𑁆𑀣𑀺𑀢𑀸𑀂 𑀲𑀭𑁆𑀯𑀩𑀼𑀤𑁆𑀥𑀸𑀂 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀫𑀸𑀰𑁆𑀭𑀺𑀢𑁆𑀬 𑀅𑀦𑀼𑀢𑁆𑀢𑀭𑀸𑀁 𑀲𑀫𑁆𑀬𑀓𑁆𑀲𑀁𑀩𑁄𑀥𑀺𑀫𑀪𑀺𑀲𑀁𑀩𑀼𑀤𑁆𑀥𑀸𑀂𑁈

𑀢𑀲𑁆𑀫𑀸𑀚𑁆𑀚𑁆𑀜𑀸𑀢𑀯𑁆𑀬𑀂 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀫𑀳𑀸𑀫𑀦𑁆𑀢𑁆𑀭𑁄 𑀫𑀳𑀸𑀯𑀺𑀤𑁆𑀬𑀸𑀫𑀦𑁆𑀢𑁆𑀭𑁄𑀦𑀼𑀢𑁆𑀢𑀭𑀫𑀦𑁆𑀢𑁆𑀭𑁄𑀲𑀫𑀲𑀫𑀫𑀦𑁆𑀢𑁆𑀭𑀂 𑀲𑀭𑁆𑀯𑀤𑀼𑀂𑀔𑀧𑁆𑀭𑀰𑀫𑀦𑀂 𑀲𑀢𑁆𑀬𑀫𑀫𑀺𑀣𑁆𑀬𑀢𑁆𑀯𑀸𑀢𑁆 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀬𑀸𑀫𑀼𑀓𑁆𑀢𑁄 𑀫𑀦𑁆𑀢𑁆𑀭𑀂𑁇

𑀢𑀤𑁆𑀬𑀣𑀸- 𑀕𑀢𑁂 𑀕𑀢𑁂 𑀧𑀸𑀭𑀕𑀢𑁂 𑀧𑀸𑀭𑀲𑀁𑀕𑀢𑁂 𑀩𑁄𑀥𑀺 𑀲𑁆𑀯𑀸𑀳𑀸𑁈

𑀇𑀢𑀺 𑀧𑁆𑀭𑀚𑁆𑀜𑀸𑀧𑀸𑀭𑀫𑀺𑀢𑀸𑀳𑀾𑀤𑀬𑀲𑀽𑀢𑁆𑀭𑀁 𑀲𑀫𑀸𑀧𑁆𑀢𑀫𑁆𑁈
