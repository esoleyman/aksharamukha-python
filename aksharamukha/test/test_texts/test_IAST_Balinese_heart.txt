ᬆᬃᬬᬢ᭄ᬭᬶᬭᬢ᭄ᬦᬵᬦᬸᬲ᭄ᬫᬺᬢᬶᬲᬹᬢ᭄ᬭᬫ᭄

(ᬔ) ᬲᬂᬲ᭄ᬓᬺᬢᬧᬵᬞᬄ

ᬪᬵᬭᬢᬷᬬᬪᬵᬱᬵᬬᬵᬫ᭄-ᬆᬃᬬᬢ᭄ᬭᬶᬭᬢ᭄ᬦᬵᬦᬸᬲ᭄ᬫᬺᬢᬶᬲᬹᬢ᭄ᬭᬫ᭄

ᬪᭀᬝᬪᬵᬱᬵᬬᬵᬫ᭄-ᬨᬕ᭄ᬲ᭄-ᬧᬵ-ᬤᬓᭀᬦ᭄-ᬫ᭄ᬘ᭄ᬙᭀᬕ᭄-ᬕ᭄ᬲᬸᬫ᭄-ᬚᬾᬲ᭄-ᬲᬸ-ᬟ᭄ᬭᬦ᭄-ᬧᬵ-ᬫ᭄ᬤᭀ

ᬦᬫᬄ ᬲᬃᬯᬩᬸᬤ᭄ᬥᬩᭀᬥᬶᬲᬢ᭄ᬢ᭄ᬯᬾᬪ᭄ᬬᬄ

(ᬩᬸᬤ᭄ᬥᬵᬦᬸᬲ᭄ᬫᬺᬢᬶᬄ)

ᬇᬢ᭄ᬬᬧᬶ ᬩᬸᬤ᭄ᬥᭀ ᬪᬕᬯᬵᬂᬲ᭄ᬢᬣᬵᬕᬢᭀ'ᬭ᭄ᬳᬦ᭄ ᬲᬫ᭄ᬬᬓ᭄ᬲᬂᬩᬸᬤ᭄ᬥᭀ ᬯᬶᬤ᭄ᬬᬵᬘᬭᬡᬲᬫ᭄ᬧᬦ᭄ᬦᬄ ᬲᬸᬕᬢᭀ ᬮᭀᬓᬯᬶᬤᬦᬸᬢ᭄ᬢᬭᬄ ᬧᬸᬭᬸᬱᬤᬫ᭄ᬬᬲᬵᬭᬣᬶᬄ ᬰᬵᬲ᭄ᬢᬵ ᬤᬾᬯᬫᬦᬸᬱ᭄ᬬᬵᬡᬵᬂ ᬩᬸᬤ᭄ᬥᭀ ᬪᬕᬯᬵᬦᬶᬢᬶ᭞

ᬦᬶᬱ᭄ᬬᬦ᭄ᬤᬄ ᬲ ᬢᬣᬵᬕᬢᬄ ᬧᬸᬡ᭄ᬬᬵᬦᬵᬫ᭄, ᬅᬯᬶᬧ᭄ᬭᬡᬵᬰᬄ ᬓᬸᬰᬮᬫᬹᬮᬵᬦᬵᬫ᭄, ᬅᬮᬗ᭄ᬓᬺᬢᬄ ᬓ᭄ᬱᬵᬦ᭄ᬢ᭄ᬬᬵ, ᬆᬮᬬᬄ ᬧᬸᬡ᭄ᬬᬦᬶᬥᬵᬦᬵᬦᬵᬫ᭄, ᬘᬶᬢ᭄ᬭᬶᬢᭀ'ᬦᬸᬯ᭄ᬬᬜ᭄ᬚᬦᬿᬄ ᬓᬸᬲᬸᬫᬶᬢᭀ ᬮᬓ᭄ᬱᬡᬿᬄ, ᬧ᭄ᬭᬢᬶᬭᬹᬧᭀ ᬕᭀᬘᬭᬾᬡ, ᬅᬧ᭄ᬭᬢᬶᬓᬹᬮᭀ ᬤᬃᬰᬦᬾᬦ, ᬅᬪᬶᬭᬢᬶᬄ ᬰ᭄ᬭᬤ᭄ᬥᬵ(ᬰᬸᬤ᭄ᬥᬵ)ᬥᬶᬫᬸᬓ᭄ᬢᬵᬦᬵᬫ᭄, ᬅᬦᬪᬶᬪᬹᬢᬄ ᬧ᭄ᬭᬚ᭄ᬜᬬᬵ, ᬅᬦᬯᬫᬃᬤᬦᬷᬬᭀ ᬩᬮᬿᬄ, ᬰᬵᬲ᭄ᬢᬵ ᬲᬃᬯᬲᬢ᭄ᬢ᭄ᬯᬵᬦᬵᬫ᭄, ᬧᬶᬢᬵ ᬩᭀᬥᬶᬲᬢ᭄ᬢ᭄ᬯᬵᬦᬵᬫ᭄, ᬭᬵᬚᬵ ᬆᬃᬬᬧᬸᬤ᭄ᬕᬮᬵᬦᬵᬫ᭄, ᬲᬵᬃᬣᬯᬵᬳᬄ ᬦᬶᬃᬯᬵᬡᬦᬕᬭᬲᬫ᭄ᬧ᭄ᬭᬲ᭄ᬣᬶᬢᬵᬦᬵᬫ᭄, ᬅᬧ᭄ᬭᬫᬾᬬᭀ ᬚ᭄ᬜᬵᬦᬾᬦ, ᬅᬘᬶᬦ᭄ᬢ᭄ᬬᬄ ᬧ᭄ᬭᬢᬶᬪᬵᬦᬾᬦ, ᬯᬶᬰᬸᬤ᭄ᬥᬄ ᬲ᭄ᬯᬭᬾᬡ, ᬆᬲ᭄ᬯᬤᬦᬷᬬᭀ ᬖᭀᬱᬾᬡ, ᬅᬲᬾᬘᬦᬓᭀ ᬭᬹᬧᬾᬡ, ᬅᬧ᭄ᬭᬢᬶᬲᬫᬄ ᬓᬵᬬᬾᬦ, ᬅᬮᬶᬧ᭄ᬢᬄ ᬓᬵᬫᬿᬄ, ᬅᬦᬸᬧᬮᬶᬧ᭄ᬢᭀ ᬭᬹᬧᬿᬄ ᬅᬲᬂᬲᬺᬱ᭄ᬝ ᬆᬭᬹᬧ᭄ᬬᬿᬄ, ᬯᬶᬧ᭄ᬭᬫᬸᬓ᭄ᬢᬄ ᬲ᭄ᬓᬦ᭄ᬥᬾᬪ᭄ᬬᬄ, ᬯᬶᬲᬫ᭄ᬧ᭄ᬭᬬᬸᬓ᭄ᬢᭀ ᬥᬵᬢᬸᬪᬶᬄ, ᬲᬂᬯᬺᬢ ᬆᬬᬢᬦᬿᬄ, ᬧ᭄ᬭᬘ᭄ᬙᬶᬦ᭄ᬦᭀ ᬕ᭄ᬭᬦ᭄ᬣᬿᬄ, ᬯᬶᬫᬸᬓ᭄ᬢᬄ ᬧᬭᬶᬤᬵᬖ᭄ᬦᬿᬄ, ᬧᬭᬶᬫᬸᬓ᭄ᬢᬲ᭄ᬢᬺᬱ᭄ᬡᬬᬵ, ᬑᬖᬵᬤᬸᬢ᭄ᬢᬷᬃᬡᬄ ᬧᬭᬶᬧᬹᬃᬡᭀ ᬚ᭄ᬜᬵᬦᬾᬦ, ᬧ᭄ᬭᬢᬶᬱ᭄ᬞᬶᬢᭀ'ᬢᬷᬢᬵᬦᬵᬕᬢᬧ᭄ᬭᬢ᭄ᬬᬸᬢ᭄ᬧᬦ᭄ᬦᬵᬦᬵᬂ ᬩᬸᬤ᭄ᬥᬵᬦᬵᬂ ᬪᬕᬯᬢᬵᬂ ᬚ᭄ᬜᬵᬦᬾ, ᬅᬧ᭄ᬭᬢᬶᬱ᭄ᬞᬶᬢᭀ ᬦᬶᬃᬯᬵᬡᬾ, ᬲ᭄ᬣᬶᬢᭀ ᬪᬹᬢᬓᭀᬝ᭄ᬬᬵᬫ᭄, ᬲ᭄ᬣᬶᬢᬄ ᬲᬃᬯᬲᬢ᭄ᬢ᭄ᬯᬵᬮᭀᬓᬦᬷᬬᬵᬬᬵᬂ ᬪᬹᬫᭁ, ᬲᬃᬯ ᬇᬫᬾ ᬢᬣᬵᬕᬢᬵᬦᬵᬂ ᬯᬶᬰᬾᬱᬢᬄ ᬲᬫ᭄ᬬᬕ᭄ ᬕᬸᬡᬵᬄ᭞

(ᬥᬃᬫᬵᬦᬸᬲ᭄ᬫᬺᬢᬶᬄ)

ᬲᬤ᭄ᬥᬃᬫᬲ᭄ᬢᬸ ᬆᬤᭁ ᬓᬮ᭄ᬬᬵᬡᬄ, ᬫᬥ᭄ᬬᬾ ᬓᬮ᭄ᬬᬵᬡᬄ, ᬧᬃᬬᬯᬲᬵᬦᬾ ᬓᬮ᭄ᬬᬵᬡᬄ, ᬲ᭄ᬯᬃᬣᬄ ᬲᬸᬯ᭄ᬬᬜ᭄ᬚᬦᬄ, ᬓᬾᬯᬮᬄ, ᬧᬭᬶᬧᬹᬃᬡᬄ, ᬧᬭᬶᬰᬸᬤ᭄ᬥᬄ, ᬧᬃᬬᬯᬤᬵᬢᬄ, ᬲ᭄ᬯᬵᬔ᭄ᬬᬵᬢᬄ ᬪᬕᬯᬢᭀ ᬥᬃᬫᬄ, ᬲᬵᬦ᭄ᬤᬺᬱ᭄ᬝᬶᬓᬄ, ᬦᬶᬃᬚ᭄ᬯᬭᬄ, ᬆᬓᬵᬮᬶᬓᬄ, ᬒᬧᬦᬵᬬᬶᬓᬄ, ᬐᬳᬶᬧᬰ᭄ᬬᬶᬓᬄ, ᬧ᭄ᬭᬢ᭄ᬬᬵᬢ᭄ᬫᬯᬾᬤᬦᬷᬬᭀ ᬯᬶᬚ᭄ᬜᬿᬄ, ᬲ᭄ᬯᬵᬔ᭄ᬬᬵᬢᭀ ᬪᬕᬯᬢᭀ ᬥᬃᬫᬯᬶᬦᬬᬄ ᬲᬸᬧ᭄ᬭᬯᬾᬤᬶᬢᬄ ᬦᬿᬃᬬᬵᬡᬶᬓᬄ, ᬲᬂᬩᭀᬥᬶᬕᬵᬫᬷ, ᬅᬪᬶᬦ᭄ᬦᬄ ᬲᬂᬲ᭄ᬢᬹᬧᬄ, ᬲᬧ᭄ᬭᬢᬶᬰᬭᬡᬄ, ᬙᬶᬦ᭄ᬦᬧ᭄ᬮᭀᬢᬶᬓᬄ᭞

(ᬲᬂᬖᬵᬦᬸᬲ᭄ᬫᬺᬢᬶᬄ)

ᬲᬸᬧ᭄ᬭᬢᬶᬧᬦ᭄ᬦᭀ ᬪᬕᬯᬢ ᬆᬃᬬᬲᬂᬖᬄ, ᬦ᭄ᬬᬵᬬᬧ᭄ᬭᬢᬶᬧᬦ᭄ᬦᬄ, ᬋᬚᬸᬧ᭄ᬭᬢᬶᬧᬦ᭄ᬦᬄ, ᬲᬵᬫᬷᬘᬷᬧ᭄ᬭᬢᬶᬧᬦ᭄ᬦᬄ, ᬅᬜ᭄ᬚᬮᬷᬓᬭᬡᬷᬬᬄ, ᬲᬵᬫᬷᬘᬷᬓᬭᬡᬷᬬᬄ, ᬧᬸᬡ᭄ᬬᬰ᭄ᬭᬷᬓ᭄ᬱᬾᬢ᭄ᬭᬄ, ᬫᬳᬵᬤᬓ᭄ᬱᬶᬡᬵᬧᬭᬶᬰᭀᬥᬓᬄ, ᬧ᭄ᬭᬵᬳᬯᬦᬷᬬᬄ, ᬆᬳᬯᬦᬷᬬᬄ᭞

᭟ ᬆᬃᬬᬢ᭄ᬭᬶᬭᬢ᭄ᬦᬵᬦᬸᬲ᭄ᬫᬺᬢᬶᬲᬹᬢ᭄ᬭᬂ ᬲᬫᬵᬧ᭄ᬢᬫ᭄᭟